<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’influenza è un’infezione altamente contagiosa con possibili gravi complicanze cliniche che comporta ingenti costi socio-economici. La vaccinazione antinfluenzale non è attualmente raccomandata per gli adulti sani in età lavorativa, sebbene si sia dimostrata efficacie nel ridurre l’assenteismo e la ridotta produttività causate dall’epidemia influenzale.</p>
  <p>Lo scopo dello studio è analizzare l’entità e i costi delle assenze per malattia del personale della Komatsu Italia Manufacturing in relazione alla vaccinazione antinfluenzale, nel periodo compreso tra il 01/04/2017 e il 30/04/2018.</p>
 </sec>
 <sec>
  <title>MATERIALI E METODI</title>
  <p>Lo studio è di tipo osservazionale, sul personale dipendente dell’Azienda Komatsu Italia Manufacturing S.p.A. Per ciascun soggetto sono stati raccolti i seguenti dati: sesso, data di nascita, profilo professionale, condizione di vaccinazione antinfluenzale e giorni di assenza per malattia.</p>
  <p>Sono stati confrontati i giorni di assenza del periodo di epidemia influenzale con il periodo non epidemico ed eventuali giorni di differenza sono stati attribuiti all’epidemia influenzale.</p>
 </sec>
 <sec>
  <title>RISULTATI</title>
  <p>Dei 408 dipendenti dell’azienda cui è stata offerta la vaccinazione antinfluenzale volontaria, il 14,7% l’ha accettata. Durante il periodo influenzale, i dipendenti vaccinati hanno riportato una media di giorni di assenza per dipendente significativamente inferiore di quelli non vaccinati (0,328 giorni vs 0,752 giorni; p = 0,022). I dipendenti non vaccinati hanno riportato una media di giorni di assenza per dipendente significativamente maggiore durante il periodo influenzale rispetto al non influenzale (0,752 vs 0,337 p &lt; 0,001). Un’età &lt; 50 anni è risultata l’unico fattore predittivo per la vaccinazione (OR
   <sub>M</sub> 3,07 p &lt; 0,001).
  </p>
  <p>Nel gruppo dei vaccinati grazie alla vaccinazione si è ottenuta una differenza assoluta di incidenza di giorni di assenza settimanali di – 97,6 per 1.000 e il rischio relativo di incidenza di giorni di assenza (Incident rate ratio -IRR) è risultato 0,436. Il costo medio per assenze per dipendente al mese è risultato maggiore per un soggetto non vaccinato rispetto ad uno vaccinato, rispettivamente euro 129,00 e 54,00 (p = 0,028). Complessivamente la campagna di vaccinazione ha permesso all’Azienda un risparmio di euro 19.674.</p>
 </sec>
 <sec>
  <title>CONCLUSIONI</title>
  <p>La vaccinazione antinfluenzale si dimostra oltre che uno strumento preventivo per la salute dell’individuo anche un intervento molto costo-efficace per l’azienda comportando un notevole risparmio grazie alla riduzione di assenteismo dei lavoratori.</p>
  <p>Ulteriori risparmi per l’azienda potrebbero essere raggiunti aumentando la copertura vaccinale all’interno della corte dei lavoratori. In particolare, i lavoratori più giovani necessiterebbero probabilmente di maggiore attenzione mediante interventi informativi più appropriati.</p>
 </sec>
</abstract>
