<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In applicazione a quanto previsto dalla ASUR DG 561/2017 (Regione Marche) per la realizzazione di programmi di sorveglianza volti alla prevenzione delle infezioni correlate all’assistenza si pone lo studio di incidenza relativo alla corretta applicazione della profilassi peri-operatoria e della terapia post intervento oltre che il monitoraggio dei pazienti post dimissione effettuato nello stabilimento Ospedaliero di Ascoli Piceno dell’Area vasta n. 5.</p>
 </sec>
 <sec>
  <title>MATERIALI E METODI</title>
  <p>Dal primo gennaio al 30 aprile 2019 sono stati arruolati tutti gli interventi programmati e in urgenza nelle UU.OO. di Chirurgia e Ortopedia, sia interventi eseguiti in via laparotomica che laparoscopica. L’arruolamento è avvenuto al momento del ricovero compilando la scheda di monitoraggio e successivamente i pazienti sono stati seguiti fino alla dimissione. Il controllo delle ISC è stato effettuato fino a 30 giorni per gli interventi senza applicazione di protesi e fino a 90 giorni per gli interventi protesici. I pazienti sono stati contattati telefonicamente formulando le domande previste dal questionario utilizzato (step indagati relativi alle caratteristiche della ferita chirurgica o ai seguenti segni e sintomi: eritema /cellulite; calore/gonfiore; fuoriuscita di liquido; presenza di deiscenza spontanea; dolore; odore; febbre dopo la dimissione; terapia antibiotica; reingresso in ospedale a causa della ferita chirurgica).</p>
 </sec>
 <sec>
  <title>RISULTATI</title>
  <p>Nel periodo indicato sono stati monitorati 228 pazienti che hanno effettuato procedure chirurgiche presso la UO Chirurgia generale e 257 pazienti presso la UOC Ortopedia. La profilassi antibiotica perioperatoria è stata somministrata nell’80% degli interventi effettuati presso la UO Chirurgia, nel 20% correttamente la profilassi non è stata somministrata. Nell’11% dei casi è stata somministrata terapia antibiotica ospedaliera.</p>
  <p>Presso la UO Ortopedia la profilassi antibiotica perioperatoria è stata somministrata nell’97% degli interventi effettuati, nel 3% correttamente la profilassi non è stata somministrata. Nell’36% dei casi è stata somministrata terapia antibiotica ospedaliera. La profilassi antibiotica è stata proseguita nell’8% dei casi.</p>
  <p>In post dimissione sono state rilevate 3 ISC (1 infezione superficiale e 2 deiescenze della ferita) tra i pazienti operati nella UO Chirurgia nel periodo gennaio-marzo. Mentre sono state rilevate 4 ISC (4 infezioni superficiali ed 1 deiescenza della ferita) tra i pazienti operati nella UO Ortopedia nel mese di gennaio ed osservati in post dimissione.</p>
 </sec>
 <sec>
  <title>CONCLUSIONI</title>
  <p>La promozione del corretto uso degli antibiotici tra il personale medico e la sensibilizzazione sul problema dell’antibiotico resistenze è di fondamentale importanza per l’efficacia di questi farmaci nel controllare le infezioni.</p>
 </sec>
</abstract>
