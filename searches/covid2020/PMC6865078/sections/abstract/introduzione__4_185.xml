<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’infezione da enterobatteri resistenti ai carbapenemi (CRE) in pazienti ospedalizzati rappresenta un importante problema di sanità pubblica. In Italia, il Ministero della Salute ha istituito un sistema di sorveglianza delle batteriemie da CRE (Circolare Ministeriale 4968 del 26/2/2013). In Puglia, tale sistema viene coordinato dall’Osservatorio Epidemiologico Regionale.</p>
 </sec>
 <sec>
  <title>METODOLOGIA</title>
  <p>L’analisi è stata svolta su tutte le schede di segnalazione di batteriemie da CRE insorte in ospedali pugliesi negli anni 2014-2018, eseguendo sia un’analisi descrittiva che un’analisi dei determinanti tramite regressione logistica binaria. L’
   <italic>outcome</italic> valutato è il decesso, le variabili analizzate sono età, sesso, anno, mese, livello dell’ospedale, reparto e origine dell’infezione.
  </p>
 </sec>
 <sec>
  <title>RISULTATI</title>
  <p>Nel periodo considerato si sono registrati 973 casi di batteriemia da CRE, in 176 (18,1%) è stato registrato il decesso. Il numero di casi per anno registra un trend di aumento, passando da 143 casi nel 2014 a 232 nel 2018. Il microrganismo più frequentemente isolato è 
   <italic>Klebsiella pneumoniae</italic> (97,0%).
  </p>
  <p>L’età media dei pazienti è di 64,8 (±16,3) anni e la maggioranza dei casi (63,4%) riguarda soggetti di sesso maschile. Nel mese di dicembre si registra il minor numero di casi (7,0% del totale), il picco nel mese di maggio (10,1%). Il reparto che registra la più elevata proporzione di casi è la terapia intensiva (45,4%), seguita dalle chirurgie (16,9%). Nel 38% dei casi l’origine dell’infezione è primitiva, mentre una buona parte ha origine da un CVC/CVP (21,2%), da una polmonite associata a ventilazione (10,0%) o da infezioni delle vie urinarie (IVU) (9,1%).</p>
  <p>All’analisi univariata, emergono come determinante di letalità l’età (OR = 1,01; 95%CI = 1,00-1,03; p = 0.012) e come fattori protettivi i mesi (rispetto a gennaio) di luglio (OR = 0,33; 95%CI = 0,13-0,77; p = 0,013) e novembre (OR = 0,41; 95%CI = 0,17-0,92; p = 0,035), il reparto (rispetto a terapia intensiva) di neuro-riabilitazione/unità spinale (OR = 0,17; 95%CI = 0,03-0,57; p = 0,016) e un’origine (rispetto a quella primitiva) da IVU (OR = 0,34; 95%CI = 0,14-0,71; p = 0,008).</p>
  <p>All’analisi multivariata, emergono come determinanti di letalità l’età (OR = 1,01; 95%CI = 1,00-1,03; p = 0.014) e il reparto di lungodegenza/geriatria (OR = 2,37; 95%CI = 10,1-5,33; p = 0,041) e come fattori protettivi i mesi di luglio (OR = 0,29; 95%CI = 0,11-0,69; p = 0,007) e novembre (OR = 0,32; 95%CI = 0,13-0,76; p = 0,012), il reparto di neuro-riabilitazione/unità spinale (OR = 0,19; 95%CI = 0,03-0,64; p = 0,024) e un’origine da IVU (OR = 0,26; 95%CI = 0,10-0,57; p = 0,002).</p>
  <p>Non emergono associazioni con le altre variabili analizzate.</p>
 </sec>
 <sec>
  <title>CONCLUSIONI</title>
  <p>L’elevata letalità, in particolare nei soggetti anziani, così come l’aumento dei casi negli anni considerati mostra come sia fondamentale proseguire e potenziare l’attività di sorveglianza epidemiologica al fine di promuovere strategie e interventi efficaci per il controllo delle infezioni da CRE.</p>
 </sec>
</abstract>
