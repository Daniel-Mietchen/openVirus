<?xml version="1.0" encoding="UTF-8"?>
<abstract>
 <p>L’uso sempre più crescente dei mass-media come televisione, radio, ma anche e soprattutto del web, hanno permesso una enorme disponibilità di notizie e contenuti anche di carattere sanitario. Pur riconoscendo gli indubbi vantaggi che lo sviluppo di internet ha addotto all’intera società, la larga e rapida diffusione, insieme al facile e incontrollato accesso ha determinato anche un grave e importante rischio di disinformazione. In ambito sanitario, una delle tematiche che probabilmente più hanno risentito di tale negativo effetto sono state le vaccinazioni, con il movimento no-vax sviluppatosi prevalentemente nel web. Tuttavia, il web è stato per lungo tempo uno strumento poco o per niente utilizzato dalle organizzazioni sanitarie o dalle Istituzioni pubbliche, concorrendo così alla diffusione di informazioni incomplete o volutamente scorrette. Al contrario, il web ed in particolar modo i social media, grazie all’ampia diffusione e al largo utilizzo da parte della cittadinanza, (si pensi che il solo Facebook registra 1.49 miliardi di utenti attivi) possono – e sempre più dovrebbero – rappresentare un valido strumento di comunicazione, e di contrasto alla disinformazione, da parte delle organizzazioni sanitarie 
  <sup>
   <xref rid="art084_ref1" ref-type="bibr">1</xref>
  </sup>. Queste ultime, infatti, dovrebbero utilizzare i mezzi di comunicazione on-line per gestire, sviluppare e migliorare la relazione con i cittadini. L’uso di internet, permette di raggiungere in brevissimo tempo un ampio numero di cittadini – utenti, di rilevare facilmente i loro bisogni oltre a intercettare i 
  <italic>rumors</italic> e le 
  <italic>fake news</italic> in tempo reale. È da tenere inoltre presente che, attraverso il web ed i social media, le informazioni riescono ad essere diffuse velocemente, a bassi costi e con un’alta interattività. I social media sono diventati parte integrante della vita quotidiana, e “luoghi” dove gli utenti si scambiano e cercano informazioni relative alla salute. Inoltre, internet rappresenta un’importante risorsa per le organizzazioni sanitarie anche perché permette di identificare 
  <italic>influencer</italic> credibili da utilizzare per sviluppare campagne informative e divulgative.
 </p>
 <p>La comunicazione attraverso i social media, oltre ad avere delle peculiarità proprie, risponde, in parte, a quelle che sono le caratteristiche intrinseche della comunicazione classica. In particolare, la comunicazione deve essere un processo bidirezionale in cui la fase di passaggio di informazioni si intercala all’ascolto. Inoltre, per essere efficace deve essere accessibile al ricevente, deve cioè condividere i costrutti logici, culturali e linguistici; il messaggio deve essere chiaro e adattato al ricevente. La comunicazione, inoltre, dovrebbe essere completa ed esaustiva oltre che tempestiva, soprattutto nel caso di emergenze sanitarie. Nel caso specifico, anche i social media possono essere adoperati non solo per veicolare informazioni all’utente, ma anche per acquisire informazioni sia in merito ad argomenti prettamente di carattere sanitario (timori relativi ai vaccini, o malattie infettive), che relativi all’opinione che l’utenza ha circa le organizzazioni sanitarie stesse. Ciò implica però un monitoraggio continuo dei social e un’analisi dei contenuti, azioni che indubbiamente richiedono esperienza e tempo e potrebbero quindi costituire una sfida e un impegno di risorse notevoli da parte delle organizzazioni stesse. Tuttavia, esistono strumenti automatici che possono fornire un valido supporto (
  <ext-link ext-link-type="uri" xlink:href="https://www.wikihow.com/Select-a-Social-Media-Monitoring-Tool" xmlns:xlink="http://www.w3.org/1999/xlink">https://www.wikihow.com/Select-a-Social-Media-Monitoring-Tool</ext-link>). Un problema di primaria importanza che si pone, nell’elaborazione del programma di comunicazione è quello di assicurare l’esistenza di una coerenza tra i vari messaggi inviati, in modo che essi siano inseriti in un unico disegno strategico che assicuri lo sviluppo di un legame di fiducia, consenso e fedeltà con i propri fruitori ed, in generale, con i vari interlocutori. In altri termini è necessario pianificare e identificare degli obiettivi comunicativi. L’European Centre for Disease Prevention and Control, nel documento Social media strategy development, suggerisce di identificare obiettivi attuabili mediante la strategia SMART (Specific, Measurable, Achievable, Realistic, Time-based) 
  <sup>
   <xref rid="art084_ref2" ref-type="bibr">2</xref>
  </sup>. Una volta definiti gli obiettivi comunicativi è altrettanto necessario identificare personale e risorse dedicate e fare in modo che il personale preposto, preventivamente formato a tale mansione, sia ben consapevole di quali sono i messaggi da condividere e con quali tempistiche, quest’ultimo aspetto risulta fondamentale in caso di emergenze sanitarie. Il contenuto del messaggio è, infatti, il centro del processo comunicativo e deve essere ampiamente studiato e pianificato affinché risponda ai bisogni informativi dell’utente, oltre a possedere una forma grafica accattivante. Relativamente alla forma grafica, un aspetto importante è l’utilizzo del logo dell’organizzazione, che permette il riconoscimento dell’istituzione. Questo permetterebbe sia di promuovere una identificazione dell’organizzazione, sia di aumentare la fiducia che il cittadino ripone nel contenuto informativo, migliorando di conseguenza la credibilità della fonte. Tuttavia, secondo un revisione della letteratura, l’utilizzo del logo istituzionale nell’ambito delle malattie infettive, sembrerebbe avere poco impatto 
  <sup>
   <xref rid="art084_ref3" ref-type="bibr">3</xref>
  </sup>. Inoltre, le informazioni devono poter essere reperite in modo intuitivo, scegliendo il canale social che più si adatta rispetto al tipo di mittente a cui il messaggio è indirizzato. Sfruttare eventi mediatici, come ad esempio la 
  <italic>immunization week</italic>, è un altro aspetto importante, che come i precedenti richiede pianificazione, oltre che dei contenuti, anche delle tempistiche da rispettare. In aggiunta, subito prima o nel momento in cui si intraprende una campagna comunicativa è necessario rendere partecipi, tutti i componenti dell’organizzazione, circa obiettivi e 
  <italic>policies</italic>, al fine di aumentare la partecipazione e raggiungere un’ampia adesione. Non meno importante è, infine, la valutazione e la misurazione dei risultati raggiunti, che permette un confronto con gli obiettivi prefissati. Inoltre, la valutazione continua aiuta a identificare ciò che dovrebbe essere migliorato, e ciò che ha riscontrato maggiore successo.
 </p>
 <p>In conclusione, la strategia comunicativa attraverso l’utilizzo dei social media deve rientrare nel contesto di una strategia comunicativa più ampia, della quale dovrà far parte la comunicazione aziendale, l’analisi dei rischi o la pianificazione e l’implementazione delle risposte alle emergenze. Infatti, la comunicazione in ambito sanitario è un processo trasversale che può essere considerato una vera leva strategica a disposizione del management. A tal proposito, è da considerare che la comunicazione agisce su molteplici livelli: direttamente sugli utenti, tra operatori, o su altre istituzioni locali (e non) promuovendo la realizzazione di sinergie inter-istituzionali; divenendo così il centro dell’agire amministrativo, e strumento di governo della complessità sociale e organizzativa.</p>
</abstract>
