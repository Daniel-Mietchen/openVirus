<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La produzione dei vaccini anti-influenzali rappresenta un processo lungo e complesso che inizia con la definizione, da parte del WHO, dei virus vaccinali candidati (VVC) e termina al momento della consegna del vaccino agli operatori sanitari. Attualmente, per i vaccini anti-influenzali vengono definiti due ceppi di virus A (H1N1 e H3N2) ed entrambe le due varianti del virus B (Victoria e/o Yamagata). La maggior parte dei vaccini anti-influenzali viene prodotta utilizzando le uova embrionate di pollo e i VVC, al fine di favorire una migliore replicazione, vengono combinati con un ceppo standard (i.e. A/PR8/34 or PR8-like). I VVC vengono quindi sottoposti a verifiche qualitative e, successivamente, viene valutata l’idoneità produttiva. Il virus vaccinale cresciuto nella cavità allantoidea delle uova embrionate, viene raccolto, inattivato e purificato per la conseguente produzione della preparazione vaccinale.</p>
  <p>Il cambiamento del substrato replicativo induce il virus ad 
   <italic>adattarsi</italic>, questo può pertanto dar luogo alla possibilità di induzione di alcune mutazioni con il risultato di dare origine a ceppi diversi rispetto a quelli di partenza (definite mutazioni 
   <italic>eggs-adaptive</italic>) 
   <sup>
    <xref rid="art063_ref1" ref-type="bibr">1</xref>
   </sup>. Tali modifiche, se coinvolgono il cambiamento del sito di legame del recettore, potrebbero ridurre l’efficacia del vaccino stimolando una produzione anticorpale non protettiva 
   <sup>
    <xref rid="art063_ref2" ref-type="bibr">2</xref>
   </sup>. Il ceppo che ha presentato maggiormente, nel corso delle varie stagioni influenzali, tale cambiamento è l’H3N2 
   <sup>
    <xref rid="art063_ref3" ref-type="bibr">3</xref>
   </sup>.
  </p>
  <p>Lo sviluppo di tecnologie alternative, quali i vaccini derivati dal 
   <italic>Baculovirus</italic> e quelli coltivati su linee cellulari, risultano fondamentali al fine di poter evitare le mutazioni 
   <italic>egg-adaptive</italic>. Per quanto riguarda le colture cellulari, in relazione alla suscettibilità all’infezione con i virus influenzali, sono state impiegate alcune linee cellulari, tra cui le Madin-Darby Canine Kidney (MDCK). Il loro utilizzo è stato approvato dall’ente regolatorio europeo nel 2007 e il WHO ha ratificato la possibilità del loro utilizzo anche per la produzione del VVC.
  </p>
 </sec>
 <sec>
  <title>IL VACCINO QUADRIVALENTE CELLULARE</title>
  <p>Il vaccino quadrivalente su coltura cellulare è stato autorizzato e commercializzato in America nel 2016, mentre in Italia la sua commercializzazione è prevista per la stagione influenzale 2019/2020.</p>
  <sec>
   <title>Reattogenicità</title>
   <p>In termini di 
    <italic>sicurezza</italic> il vaccino QIVc è risultato essere ben tollerato sia negli adulti che nei bambini. Le reazioni 
    <italic>attivamente raccolte</italic> sono presenti nel 62% dei soggetti adulti [circa 60% per il vaccino trivalente prodotto su uova (TIVe)] e nel 71% dei bambini (circa 65% per il vaccino TIVe). Le più comuni reazioni collaterali registrate sono state il dolore nella sede di inoculazione e il mal di testa (≥ 10% per tutti i vaccini). Risultati sovrapponibili (circa 40%) tra le formulazioni utilizzate si sono registrate negli anziani e la reazione avversa più comune è stata il dolore in sede di inoculo (circa 20%). La maggior parte degli eventi avversi sono stati lievi e di breve durata e le reazioni severe sono risultate rare (dolore persistente circa 0,1%). Gli studi che hanno valutato la raccolta degli eventi avversi in modo non attivo hanno registrato una percentuale di eventi paro a circa il 16% 
    <sup>
     <xref rid="art063_ref4" ref-type="bibr">4</xref>
    </sup>.
   </p>
   <p>In termini di reattogenicità e di sicurezza il vaccino quadrivalente su coltura cellulare pertanto ha dato risultati sovrapponibili al vaccino tradizionale.</p>
  </sec>
  <sec>
   <title>Immunogenicità</title>
   <p>L’immunogenicità del QIVc è stata valutata in studi multicentrici confrontandolo con la formulazione trivalente. Tali studi, condotti su soggetti con età ≥ 4 anni, hanno dimostrato la non inferiorità della risposta anticorpale nei confronti dei tre ceppi presenti nel vaccino trivalente usato come confronto e la superiorità nei confronti del secondo lineaggio del virus B. In tutti gli studi sono stati ampiamente soddisfatti i criteri CHMP (per gli adulti il 
    <italic>seroprotection rate</italic> deve essere ≥ 70%, il 
    <italic>seroconversion rate</italic> ≥40% e il 
    <italic>mean fold increase</italic> ≥ 2.5; i rispettivi limiti per gli anziani sono ≥ 60, ≥ 30% e ≥ 2.0) 
    <sup>
     <xref rid="art063_ref4" ref-type="bibr">4</xref>
    </sup>.
   </p>
  </sec>
  <sec>
   <title>Efficacia vaccinale</title>
   <p>Le evidenze di 
    <italic>efficacia</italic> derivano prevalentemente da studi di 
    <italic>real-world</italic> effettuati negli USA durante la stagione 2017/2018, caratterizzata dalla circolazione prevalente del virus H3N2 e dalla coincidente presenza del fenomeno 
    <italic>egg adaptation</italic>. Gli studi (di coorte retrospettiva e caso-controllo) hanno dimostrato come le tipologie di vaccino sono efficaci nella prevenzione dell’influenza. Nello studio di Boikos et coll., che ha utilizzato fonti amministrative correnti ed effettuato in una coorte di età superiore ai 4 anni, i risultati hanno evidenziato come il QIVc sia stato del 36,2% (IC 95%: 26,1-44,9%) più efficace nel prevenire le ILI (
    <italic>Influenza like illness</italic>) rispetto al vaccino quadrivalente standard prodotto su uova (6). Una ulteriore analisi condotta dal Food and Drug Administration ha valutato l’efficacia delle strategie vaccinali nella popolazione anziana (&gt; 64 anni) nel corso dell’ultima stagione influenzale. Lo studio ha confrontato l’efficacia relativa delle varie strategie vaccinali alternative al vaccino quadrivalente prodotto in modo convenzionale. Per quanto attiene il vaccino quadrivalente prodotto su culture cellulari ha dimostrato una efficacia relativa pari al 10,0% (95% CI 7,0-13,0) rispetto al quadrivalente tradizionale. Tali risultati indicano l’importanza della nuova tecnologia nel prevenire le mutazioni 
    <italic>egg adaptive</italic>
    <sup>
     <xref rid="art063_ref7" ref-type="bibr">7</xref>
    </sup>.
   </p>
  </sec>
 </sec>
 <sec>
  <title>CONCLUSIONI</title>
  <p>La vaccinazione rappresenta la miglior strategia per ridurre la mortalità e la morbidità associata all’infezione da influenza virus e il raggiungimento delle coperture vaccinali ottimali rappresenta la priorità in Sanità Pubblica. Il nuovo vaccino prodotto mediante l’utilizzo delle colture cellulari presenta i limiti dei vaccini antinfluenzali tradizionali ma sicuramente ha il vantaggio, rispetto alla coltivazione nelle uova, di evitare del rischio di mutazioni 
   <italic>egg adaptive</italic>, particolarmente rilevanti per l’H3N2. Da considerare inoltre il miglioramento dell’efficienza produttiva, sia in termini virologici (replicazione virale) che in termini logistici (maggior velocità di produzione e di approvvigionamento). Tale metodica può costituire pertanto una importante piattaforma tecnologica per la produzione di vaccini nei confronti di una patologia sfuggente quale è l’influenza.
  </p>
 </sec>
</abstract>
