<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’area del bacino del fiume Sarno è una delle più inquinate in Europa. La forte antropizzazione, lo sviluppo delle industrie agroalimentari, l’uso massiccio di fertilizzanti e pesticidi nelle pratiche agricole possono essere le principali cause dell’inquinamento fluviale, potenzialmente responsabile dell’aumento allarmante delle malattie cronico-degenerative. Il presente lavoro ha riguardato lo studio di 
   <italic>biomarker</italic> di esposizione e di effetto ad inquinanti ambientali in bambini in età scolare che vivono nell’area di Scafati (SA) dove l’inquinamento ambientale è considerevole non solo per la presenza del fiume Sarno ma anche di altre fonti di inquinamento antropico. Per confrontare i dati ottenuti sono state selezionate due ulteriori aree: Torre del Greco (area non vicina al fiume Sarno ma con pari intensità di traffico veicolare di Scafati) e Corbara (area lontana al fiume Sarno e scarsa intensità di traffico veicolare)
  </p>
 </sec>
 <sec>
  <title>MATERIALI E METODI</title>
  <p>L’instabilità genomica è stata valutata in leucociti salivari mediante 
   <italic>Comet assay</italic> e in cellule della mucosa orale mediante lo studio della frequenza dei micronuclei, valutando anche diversi stadi di morte cellulare e anomalie nucleari.
  </p>
  <p>La popolazione reclutata era costituita da bambini delle scuole elementari di tre diversi comuni: 249 bambini di Scafati, 53 di Torre del Greco e 34 di Corbara. Per ciascun bambino sono state inoltre raccolte informazioni relative allo stile di vita e alla tipologia di eventuale esposizione ad inquinanti ambientali indoor e outdoor, al fine di valutare una possibile loro associazione con il fattore di rischio fiume Sarno.</p>
 </sec>
 <sec>
  <title>RISULTATI</title>
  <p>Il saggio Comet ha messo in evidenza la presenza di un danno da esposizione nella popolazione di Scafati statisticamente differente rispetto A Corbara (controllo negativo). Confrontando, poi, la popolazione di Scafati con quella di Torre del Greco (controllo traffico) si è evinto che il danno era sempre superiore nella popolazione di Scafati. Al contrario, il saggio dei micronuclei non ha evidenziato alcun danno da effetto in nessuna delle popolazioni campionate, ma sono state riscontrate alcune alterazioni nucleari nelle cellule mucosali dei bambini di Scafati.</p>
 </sec>
 <sec>
  <title>CONCLUSIONI</title>
  <p>Lo studio che è stato finanziato da associazioni locali, ha destato un grande interesse da parte delle popolazioni coinvolte e coinvolgerà negli anni successivi un numero maggiore di soggetti da reclutare.</p>
 </sec>
</abstract>
