<?xml version="1.0" encoding="UTF-8"?>
<abstract>
 <sec>
  <title>INTRODUZIONE ED OBIETTIVI</title>
  <p>Il Patto per la Salute 2014-2016 e le Leggi di Stabilità per il 2015 ed il 2016 hanno delineato un nuovo modello istituzionale di cooperazione tra livello centrale e livello regionale per la ricerca di comportamenti atti a conseguire obiettivi di efficacia clinica, efficienza gestionale e sostenibilità dell’innovazione.</p>
  <p>Nel settembre 2017, grazie ad una intesa Stato-Regioni è stato dato il via allo sviluppo di un Programma Nazionale di HTA dei dispositivi medici, che vede nella Cabina di Regia lo strumento istituzionale in grado di garantire gli apporti del Ministero, delle Agenzie nazionali (AGENAS e AIFA) e delle Regioni al fine di realizzare il coordinamento delle attività di Health Technology Assessment sviluppate a livello nazionale e locale, dando attuazione a un Programma Nazionale.</p>
  <p>La Cabina di Regia ha il compito di: 
   <list list-type="bullet">
    <list-item>
     <p>individuare le priorità valutative di interesse nazionale, in coerenza con le linee guida europee;</p>
    </list-item>
    <list-item>
     <p>promuovere e coordinare attività di valutazione coerenti e non sovrapposte;</p>
    </list-item>
    <list-item>
     <p>validare indirizzi metodologici condivisi tra tutti gli attori;</p>
    </list-item>
    <list-item>
     <p>promuovere l’utilizzo e la diffusione delle valutazioni, verificando che ne derivino comportamenti virtuosi nelle politiche di investimento e disinvestimento.</p>
    </list-item>
   </list>
  </p>
  <p>La costruzione del Programma Nazionale di HTA, e la stessa attività della Cabina di Regia, ha beneficiato di una attenta analisi dell’attività di HTA svolta nelle Regioni italiane pre-programma nazionale.</p>
  <p>Questa analisi è stata svolta da Agenas nel periodo 2015-2016 in collaborazione con la Società Italiana di Health Technology Assessment.</p>
  <p>Nel corso del primo semestre 2015, è stata avviata una collaborazione tra Agenas e SIHTA (Società Italiana di Health Technology Assessment) finalizzata al monitoraggio delle attività di HTA esistenti in Italia. In tale ambito Agenas e SIHTA hanno definito un protocollo di ricerca in cui sono state pianificate le fasi e le modalità di conduzione dell’indagine conoscitiva.</p>
  <p>L’indagine conoscitiva ha avuto come obiettivo la raccolta di informazioni sulla diffusione dell’HTA nelle Regioni e Province Autonome (PA) italiane e si è articolata in due fasi. La prima fase, svolta nel 2015, si è basata sulla compilazione di un questionario on-line da parte dei referenti regionali, indicati dalle Regioni e PA, e sulla raccolta di una serie di informazioni standardizzate.</p>
  <p>La seconda fase è stata effettuata nel 2016 ed è consistita in un esame dei singoli casi regionali, dei bisogni, delle criticità espressi da Regioni e PA in ambiti di particolare interesse emersi dalla prima fase dell’indagine e, infine, in una valutazione dei documenti HTA prodotti e della qualità di un campione di essi. Si articola quindi in tre output principali: schede monografiche per ognuna delle Regioni e PA, basate sulle risposte date al questionario e aggiornamento della normativa relativa all’HTA; interviste semistrutturate e frontali con i referenti regionali HTA; raccolta e valutazione dei prodotti HTA.</p>
 </sec>
 <sec>
  <title>METODI</title>
  <p>L’indagine si è svolta in due fasi successive.</p>
  <p>Nella prima fase un gruppo multidisciplinare di esperti HTA Agenas e Sihta ha redatto il questionario, rivolto alle Regioni e PA, compilato a cura di un referente individuato dalle stesse. Il questionario è articolato in otto Aree, di seguito riportate: 
   <list list-type="order">
    <list-item>
     <p>area introduttiva;</p>
    </list-item>
    <list-item>
     <p>area regolatoria;</p>
    </list-item>
    <list-item>
     <p>tecnologie e processo di HTA;</p>
    </list-item>
    <list-item>
     <p>caratteristiche dei prodotti di HTA realizzati;</p>
    </list-item>
    <list-item>
     <p>utilizzo dell’HTA;</p>
    </list-item>
    <list-item>
     <p>meccanismi di coinvolgimento degli stakeholder;</p>
    </list-item>
    <list-item>
     <p>area assenza regolamentazione;</p>
    </list-item>
    <list-item>
     <p>collaborazioni.</p>
    </list-item>
   </list>
  </p>
  <p>Sono stati previsti due percorsi di compilazione differenziati in relazione alla situazione normativa in materia di HTA di ciascuna Regione/PA. L’“Area introduttiva” costituisce la sezione iniziale, riservata alle caratteristiche identificative del rispondente, contenente il quesito che permette di indirizzare l’utente nella compilazione dei due differenti percorsi.</p>
  <p>Il primo percorso, riservato alle Regioni/PA che non hanno regolamentato in materia di HTA, si compone di due aree con un set minimo di domande: 
   <list list-type="bullet">
    <list-item>
     <p>area assenza regolamentazione;</p>
    </list-item>
    <list-item>
     <p>collaborazioni.</p>
    </list-item>
   </list>
  </p>
  <p>Il secondo percorso è riservato alle Regioni/PA che hanno regolamentato in materia di HTA e si compone delle seguenti aree: 
   <list list-type="bullet">
    <list-item>
     <p>area regolatoria;</p>
    </list-item>
    <list-item>
     <p>tecnologie e processo di HTA;</p>
    </list-item>
    <list-item>
     <p>caratteristiche dei prodotti di HTA realizzati;</p>
    </list-item>
    <list-item>
     <p>utilizzo dell’HTA;</p>
    </list-item>
    <list-item>
     <p>meccanismi di coinvolgimento degli stakeholder;</p>
    </list-item>
    <list-item>
     <p>collaborazioni.</p>
    </list-item>
   </list>
  </p>
  <p>Il questionario è stato poi trasposto in formato web da esperti informatici Agenas per renderlo compilabile on-line. Al fine di garantire una migliore qualità di compilazione delle risposte, tutte le domande, nella versione on-line, sono state programmate prevedendo una risposta obbligatoria, anche negativa. L’invio del questionario era consentito solo qualora lo stato di compilazione fosse stato pari al 100%, ovvero compilato in tutte le sue parti. La versione web definitiva è stata testata, in una fase pilota, da due Regioni individuate dal gruppo di lavoro.</p>
  <p>L’indagine è stata avviata con richiesta formale della Direzione Generale Agenas, per il tramite della Commissione Salute della Conferenza Stato Regioni, ai Direttori Generali degli Assessorati Sanità della nomina formale di un referente esperto di HTA, per la compilazione del questionario.</p>
  <p>Ad ogni referente, così individuato, sono state trasmesse, via e-mail, le credenziali personalizzate di accesso al software (username e password) e l’url al questionario (
   <ext-link ext-link-type="uri" xlink:href="http://htasurvey.agenas.it" xmlns:xlink="http://www.w3.org/1999/xlink">http://htasurvey.agenas.it</ext-link>) per la rilevazione on-line avvenuta nel periodo giugno-settembre 2015.
  </p>
  <p>Nella seconda fase dell’indagine è stato effettuato un approfondimento qualitativo che si è articolato in tre linee di attività, l’effettuazione di interviste con i referenti regionali HTA, la preparazione di schede monografiche regionali e una raccolta e valutazione di prodotti HTA segnalati e inviati dalle Regioni e PA.</p>
  <p>L’approfondimento è avvenuto tramite interviste frontali semistrutturate a risposta aperta poiché questo metodo qualitativo permette la raccolta di informazioni ed aspetti potenzialmente nuovi e non conosciuti, oltre a una conoscenza diretta dei referenti e delle realtà regionali. Per le interviste sono stati approfonditi bisogni e criticità relativi all’HTA in relazione ai tre momenti fondamentali di questo processo valutativo, segnalazione e prioritizzazione, impatto, coinvolgimento degli Stakeholder. La caratterizzazione di questi aspetti permette di comprendere se e quanto il sistema di adozione delle tecnologie sia governato attraverso l’HTA, il suo impatto effettivo e il livello di apertura ai vari attori del sistema, quale indicatore di trasparenza.</p>
  <p>Il percorso preparatorio per le interviste con i regionali ha richiesto un prioritario e dettagliato lavoro di analisi delle singole realtà regionali sulla base delle informazioni estratte dal questionario. Sono state quindi elaborate delle schede monografiche per ogni Regione e PA, basate sulle risposte date al questionario compilato nella prima fase dell’indagine e nelle quali, oltre a riportare una serie di informazioni relative alle varie fasi della valutazione delle tecnologie, si è provveduto all’aggiornamento della normativa regionale relativa all’HTA.</p>
  <p>Infine per avere un quadro chiaro ed esplicito della produzione HTA, evidenziata anche nella compilazione del questionario on-line, alle Regioni e PA è stato richiesto di compilare una Scheda ad hoc sui documenti HTA regionali, riportandone titolo, argomento, tipologia e altre informazioni e, inoltre, di inviare un documento HTA per ogni tipologia (mini, full, etc.) tra quelli ritenuti migliori. Obiettivo di questa raccolta è stato di valutare in modo strutturato la qualità e le caratteristiche dei documenti inviati attraverso l’utilizzo di check-list, validate a livello internazionale, per la valutazione dei prodotti HTA.</p>
 </sec>
 <sec>
  <title>RISULTATI</title>
  <p>In estrema sintesi l’indagine ha mostrato come solo una Regione su due prevedeva una regolamentazione relativa all’attività di valutazione delle tecnologie sanitarie (HTA). Nel biennio 2014-2015 sono stati prodotti 102 report Regionali di HTA, di cui il 44% dei casi relativo ai dispositivi medici e il 22% ai farmaci.</p>
  <p>Nello specifico, dalla survey, cui hanno aderito 17 Regioni su 21, è emerso che 11 Regioni hanno adottato leggi e regolamenti in materia: Basilicata, Lazio, Liguria, Lombardia, Piemonte, Puglia, Sicilia, Toscana, Veneto, Emilia Romagna, Abruzzo. Non hanno legiferato: Valle D’Aosta, Marche, Umbria e Trento, Bolzano e Calabria, pur svolgendo attività di valutazione delle tecnologie sanitarie. Infine: Campania, Molise, Friuli Venezia Giulia e Sardegna non hanno risposto al questionario.</p>
  <p>L’indagine ha, inoltre, messo in evidenza che solo 5 Regioni: Lombardia, Veneto, Emilia Romagna, Puglia e Sicilia, tutte appartenenti al gruppo delle realtà che hanno regolamentato le attività di HTA, hanno adottato disposizioni relative al conflitto di interesse. Mentre riguardo all’impatto regionale delle valutazioni di HTA, soltanto in Veneto i risultati dei report erano “sempre vincolanti”.</p>
 </sec>
 <sec>
  <title>DISCUSSIONE E CONCLUSIONI</title>
  <p>I risultati dell’indagine conoscitiva evidenziano uno scenario variegato che testimonia lo sviluppo delle attività di Health Technology Assessment in Italia, seppure in forme eterogenee. Questo patrimonio informativo conforta la scelta del Legislatore di istituire una Cabina di Regia presso il Ministero della Salute (L. 23 dicembre 2014 n. 190) per assicurare uniformità nella governance del settore, in particolare dei dispositivi medici. Inoltre, costituisce la nuova base per un impianto del Programma Nazionale di HTA che tenga conto di quanto realizzato sinora e delle realtà più avanzate e promuova il progresso delle altre, ponendo al centro l’interesse del cittadino in quanto paziente e contribuente ad accedere alle tecnologie sanitarie di maggior valore rispetto ai propri bisogni.</p>
  <p>L’HTA è l’unica risposta strutturale in grado di garantire innovazione e sostenibilità al Servizio sanitario nazionale assicurando, allo stesso tempo, equo accesso alle tecnologie sanitarie di valore per i cittadini. L’indagine mostra come molta strada sia stata fatta dalle Regioni in termini di produzione di report, ma che c’è ancora molto da fare in termini di qualità delle valutazioni e per garantire un impatto sistematico degli esiti delle valutazioni stesse sulle decisioni a livello regionale e aziendale. Il nuovo Programma nazionale di HTA promette di mettere a sistema tutte le competenze a livello nazionale, regionale e aziendale sviluppate in questi anni e garantire un reale impatto dell’HTA sulle decisioni politiche e manageriali nel sistema. Importante è fare presto e renderlo operativo senza indugi.</p>
  <p>Allo stato attuale il Programma Nazionale sta concludendo la sua fase pilota e si auspica possa divenire operativo con i primi giorni del prossimo anno.</p>
 </sec>
</abstract>
