<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>I benefici dell’allattamento sono ampiamente riconosciuti e riguardano il bambino, la mamma e la società. Il latte materno è raccomandato dall’OMS come unico alimento nei primi sei mesi di vita e complementare fino ai due anni e oltre.</p>
  <p>In Italia la prevalenza dell’allattamento esclusivo è ancora bassa. Le differenze socioeconomiche e sembrano condizionare l’avvio e la prosecuzione dell’allattamento: bassi livelli socioeconomici e residenza al meridione si accompagnano a tassi di allattamento esclusivo inferiori.</p>
  <p>Obiettivo dell’indagine è stato quello di stimare la prevalenza dell’allattamento esclusivo in Sicilia, e di valutarne gli effetti della deprivazione socio-economica individuale e di contesto.</p>
 </sec>
 <sec>
  <title>MATERIALI E METODI</title>
  <p>È stato realizzato uno studio di coorte prospettico su un campione rappresentativo di puerpere siciliane. Attraverso la somministrazione di questionari telefonici, uno entro 30 giorni dal parto e l’altro dopo 6 mesi, sono state rilevate informazioni sulla gravidanza, il parto e la degenza ospedaliera, ed inoltre sulla salute e le abitudini nell’accudimento del bambino. Gli effetti della deprivazione socioeconomica sono stati valutati utilizzando due indici di posizione socioeconomica costruiti ad hoc: individuale come espressione dello svantaggio della donna; di contesto come espressione della deprivazione del comune di residenza. Gli indici di posizione socioeconomica, distinti in quintili, hanno permesso la stratificazione del campione in classi di deprivazione.</p>
 </sec>
 <sec>
  <title>RISULTATI</title>
  <p>Sono state arruolate per lo studio 1.055 mamme. Alla degenza il 34% allattava esclusivamente, il 53% integrava con formula e il 14% non allattava. Al 1° mese il 38% allattava in modo esclusivo, il 31% allattava in modo complementare e il 31% non allattava. Al 6° mese il 20% allattava esclusivamente, il 22% integrando con formula e il 58% non allattava.</p>
  <p>Non sono state individuate associazioni tra le disuguaglianze individuali e l’allattamento esclusivo in nessuna delle tre epoche di rilevazione. Le disuguaglianze di contesto non si associano con l’allattamento esclusivo alla degenza, mentre al 1° mese si evidenzia un trend in crescita del loro peso (p &gt; 0,05). Al 6° mese si evidenzia una significatività statistica (p &lt; 0,05) tra disuguaglianze di contesto e rischio di non allattare esclusivamente nella classe deprivata (OR = 2,08) e in quella molto deprivata (OR = 1,83).</p>
 </sec>
 <sec>
  <title>CONCLUSIONI</title>
  <p>L’indagine ha confermato bassi tassi di allattamento in Sicilia e ha evidenziato che le disuguaglianze socioeconomiche che hanno un peso sull’adesione all’allattamento sono legate principalmente al contesto di residenza. Questi risultati consentono di formulare adeguati programmi di intervento per promuovere, il sostenere e proteggere l’allattamento agendo anche sul contrasto alle disuguaglianze in Sicilia.</p>
 </sec>
</abstract>
