<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La resistenza agli antibiotici rappresenta una seria minaccia per la Sanità Pubblica: un utilizzo appropriato e responsabile degli antibiotici potrebbe contribuire ad arrestare il fenomeno. Per contrastare tale problema è stata promossa la “Campagna siciliana di informazione e comunicazione sulla consapevolezza e uso prudente degli antibiotici - Obiettivo Antibiotico” che la Regione Siciliana, nell’ambito del Piano Nazionale di Contrasto dell’Antimicrobico-Resistenza, PNCAR, ha posto come obiettivo prioritario di politica sanitaria. Obiettivo principale del presente lavoro è quello di descrivere la realizzazione della Campagna e i primi risultati dall’avvio.</p>
 </sec>
 <sec>
  <title>MATERIALI E METODI</title>
  <p>La Campagna è rivolta ai cittadini, ai medici di medicina generale, ai pediatri di libera scelta, ai farmacisti e ai professionisti ospedalieri in Sicilia. La Campagna è stata progettata da un 
   <italic>team</italic> interdisciplinare di igienisti, sociologi, informatici ed esperti di comunicazione, con un approccio di 
   <italic>Computational Social Science</italic>, che integra l’informatica con le scienze sociali per la Sanità Pubblica. Punto di forza è la creazione di un sito interattivo, 
   <ext-link ext-link-type="uri" xlink:href="www.obiettivoantibiotico.it" xmlns:xlink="http://www.w3.org/1999/xlink">www.obiettivoantibiotico.it</ext-link>, per poter consultare e condividere il 
   <italic>toolkit</italic> sviluppato e fornito dall’ECDC in occasione delle campagne dell’
   <italic>European Antibiotic Awareness Day</italic> (EAAD) e adattato con i dati siciliani di sorveglianza epidemiologica. Inoltre, la campagna utilizza una strategia basata sui 
   <italic>social media</italic> e offre la possibilità di diventarne 
   <italic>testimonial</italic>, scegliendo di impegnarsi in semplici azioni che aiutino a preservare l’efficacia degli antibiotici. La diffusione della Campagna è realizzata anche mediante un canale dedicato su 
   <italic>YouTube</italic> e mediante l’utilizzo di mezzi “tradizionali”: mail per il coinvolgimento attivo di Associazioni e Organizzazioni interessate e pubblicazione di comunicati stampa su siti istituzionali.
  </p>
 </sec>
 <sec>
  <title>RISULTATI</title>
  <p>La Campagna è stata avviata a novembre 2018 e ad un mese dall’avvio è stata valutata utilizzando indicatori di 
   <italic>performance.</italic> L’analisi del livello di coinvolgimento degli utenti, mediante le analitiche di Google, ha mostrato circa 750 utenti del sito con più di 1.000 accessi. L’utilizzo dei 
   <italic>social network</italic> ha rivelato un coinvolgimento crescente su 
   <italic>Facebook</italic> con buona performance dei singoli post anche su 
   <italic>Twitter, LinkedIn</italic> e 
   <italic>Instagram</italic>. Durante lo stesso periodo, 190 utenti si sono registrati al sito, impegnandosi a diventare 
   <italic>testimonial</italic> della Campagna.
  </p>
 </sec>
 <sec>
  <title>CONCLUSIONI</title>
  <p>Esperienze condotte in altri Paesi hanno dimostrato che le Campagne multimodali e interattive che promuovono un uso prudente degli antibiotici possono essere utili per contrastare il fenomeno dell’antibiotico-resistenza. La successiva valutazione della Campagna, anche in termini di indicatori di 
   <italic>outcome</italic> oltre che di 
   <italic>performance</italic>, ci consentirà di determinarne l’efficacia nel comunicare, promuovere e sostenere comportamenti appropriati.
  </p>
 </sec>
</abstract>
