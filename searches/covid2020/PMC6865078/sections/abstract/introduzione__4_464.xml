<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nei paesi post-industrializzati le malattie professionali tradizionali sono in diminuzione mentre sono in aumento le patologie da stress, aspecifiche e multifattoriali. All’interno di un ospedale pediatrico italiano, l’unità di Medicina del Lavoro, in collaborazione con il management aziendale, ha avviato a partire da ottobre 2016 un percorso di sostegno psicologico rivolto ai dipendenti, denominato Help Point (HP). Il percorso ha l’obiettivo di intercettare ed affrontare il disagio individuale rendendo il lavoratore, attraverso un ascolto attivo, in grado di migliorare le proprie capacità comunicative, competenze personali e strategie di coping per fronteggiare situazioni di conflitto e/o di 
   <italic>stress</italic>. Il presente studio ha l’obiettivo di valutare l’efficacia dell’intervento ai fini del miglioramento della salute mentale e della qualità della vita degli operatori sanitari coinvolti, e di identificare i fattori associati a un risultato positivo dell’intervento.
  </p>
 </sec>
 <sec>
  <title>MATERIALI E METODI</title>
  <p>Lo stato di benessere mentale e la qualità di vita sono stati misurati all’inizio e al termine del percorso terapeutico mediante il General Health Questionnaire (GHQ12) di Goldberg e il Questionario di valutazione della qualità della vita (SF-36) di Sherbourne, nella versione italiana. Si è proceduto al confronto dei dati pre/post trattamento e all’analisi delle variabili associate con la maggiore/minore efficacia del trattamento.</p>
 </sec>
 <sec>
  <title>RISULTATI</title>
  <p>I lavoratori che hanno completato il percorso sono stati 31 (femmine 90,3%) con un’età media di 49,1 anni (DS ± 8,19) ed un’anzianità lavorativa media di 22,8 anni (DS ± 11.89). Nel 71% dei casi si è trattato di infermieri. La principale motivazione a seguire il percorso è stato il riscontro di una sindrome da disadattamento acuto (64,5%). Il numero medio di colloqui per operatore è stato di 9,2 (DS ± 5,06). Il malessere psicologico misurato dal GHQ si è ridotto mediamente del 61,4% (p &lt; 0,001), il punteggio di qualità della vita è migliorato in media del 54,0% (p &lt; 0.001). Il miglioramento del GHQ e del SF36 superiore alla mediana è associato al numero di colloqui. Le altre variabili considerate (età, anzianità, genere, categoria professionale, motivazione, rischio professionale) si associano al risultato in modo incostante o non significativo.</p>
 </sec>
 <sec>
  <title>CONCLUSIONI</title>
  <p>L’analisi della casistica del percorso HP ha dimostrato una significativa attenuazione del disagio lavorativo nei lavoratori coinvolti. Il percorso di supporto dimostra la sua efficacia a conferma della validità della strategia adottata dal management aziendale per la promozione del benessere organizzativo degli operatori sanitari.</p>
 </sec>
</abstract>
