<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In Fondazione Poliambulanza (FP) la produzione degli alimenti destinati ai degenti e ai dipendenti è affidata ad un’azienda esterna che fornisce circa 1.000 pasti al giorno e si impegna a rispettare la normativa relativa all’igiene degli alimenti. FP effettua le verifiche sui principi di buona prassi igienica.</p>
 </sec>
 <sec>
  <title>MATERIALI E METODI</title>
  <p>Al fine di vigilare sul mantenimento di standard adeguati è stato predisposto un cruscotto Key Performance Indicator (KPI) composto da tre sezioni.</p>
  <p>La prima fornisce esito delle verifiche effettuate mensilmente da personale interno mediante l’utilizzo di check-list appositamente predisposte. Vengono utilizzati 70 item suddivisi in 5 categorie: 
   <list list-type="order">
    <list-item>
     <p>ricevimento e conservazione delle materie prime;</p>
    </list-item>
    <list-item>
     <p>processo produttivo;</p>
    </list-item>
    <list-item>
     <p>lavorazione delle materie prime;</p>
    </list-item>
    <list-item>
     <p>organizzazione del servizio;</p>
    </list-item>
    <list-item>
     <p>igiene del personale e dei luoghi.</p>
    </list-item>
   </list>
  </p>
  <p>Ad ogni item viene assegnato l’esito di conformità, parziale conformità o non conformità e ad ogni categoria è definita una percentuale soglia per la non conformità.</p>
  <p>La seconda modalità di verifica riguarda la gestione delle segnalazioni degli utenti a cui viene dato un peso da 1 a 3 in base alla gravità e alla possibilità di azione correttiva.</p>
  <p>Infine vengono somministrati questionari di gradimento agli utenti (suddivisi in 3 categorie: self-service, pazienti e dipendenti che consumano il pasto in reparto) con cadenza semestrale. Il punteggio finale è compreso tra 1 e 4 considerando idoneo un risultato superiore a 3.</p>
 </sec>
 <sec>
  <title>RISULTATI</title>
  <p>I controlli mensili effettuati da gennaio 2018 ad aprile 2019 hanno evidenziato due superamenti di soglia, entrambi relativi alla categoria “organizzazione del servizio”.</p>
  <p>Il punteggio relativo alle segnalazioni si è mantenuto nel range di accettabilità (&lt; 80/quadrimestre) nei quattro quadrimestri presi in considerazione.</p>
  <p>I questionari di gradimento mostrano un progressivo miglioramento in tutte e tre le categorie, con un apprezzamento maggiore da parte dei pazienti (3,36) seppure con una maggior delusione da parte dei dipendenti che consumano il pasto in reparto (2,74), dovuto probabilmente a differenze nelle tipologie e modalità di preparazione delle pietanze.</p>
 </sec>
 <sec>
  <title>CONCLUSIONI</title>
  <p>La metodologia di verifica del servizio di ristorazione permette di mantenere monitorata l’adesione alle normative da parte dell’azienda che fornisce il servizio, l’attuazione di misure preventive o correttive in caso di parziale conformità o non conformità, di mantenere nel range di accettabilità il numero di segnalazioni e un miglioramento della soddisfazione da parte degli utenti.</p>
 </sec>
</abstract>
