<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Gli anziani in pronto Soccorso rappresentano una sfida rilevante per i Sistemi Sanitari, in quanto pazienti complessi, con necessità anche sociali che spesso non trovano una adeguata risposta assistenziale nel loro setting domestico e territoriale. Questo lavoro ha lo scopo di indagare il livello di fragilità nei pazienti anziani che accedono al Pronto Soccorso, descrivendone le caratteristiche principali e correlandolo agli outcome.</p>
 </sec>
 <sec>
  <title>MATERIALI E METODI</title>
  <p>Lo studio è stato effettuato presso il DEA di un Policlinico Universitario. A tutti i pazienti di età superiore ai 65 anni con almeno un accesso nel corso dell’anno 2017 è stato somministrato, dopo stabilizzazione, un questionario multidimensionale (Geriatric Functional Rating Scale, modificato dal gruppo di epidemiologia dell’Università degli Studi di Roma “Tor Vergata”), i cui risultati sono poi stati correlati con i dati provenienti dal sistema GIPSE.</p>
 </sec>
 <sec>
  <title>RISULTATI</title>
  <p>Più dell’80% dei pazienti è risultato fragile, molto fragile o pre-fragile. La fragilità è stata riscontrata in misura significativamente superiore nel sesso femminile (OR = 2.05; IC = 1.3-3.3) e nei pazienti più anziani (OR = 3.07; IC = 1.9-4.9). I pazienti fragili sono stati ricoverati in percentuale maggiore (OR = 2.5; IC = 1.3-4.7), sono giunti in PS con un codice triage di maggiore severità (OR = 2.5; IC = 1.1-5.7) e hanno più spesso avuto accessi multipli durante l’anno (OR = 2.2; IC = 1.1-4.8). Il fattore più frequentemente associato al ricovero 
   <italic>dopo accesso in PS</italic> è risultato essere la solitudine (OR = 2.9; IC = 1.1-4.6). La regressione univariata e multivariata hanno poi permesso di identificare nella presenza della fragilità (p &lt; 0.05) e della solitudine (p &lt; 0.05) i principali fattori determinanti il ricovero, indipendentemente dalle condizioni cliniche dei pazienti.
  </p>
 </sec>
 <sec>
  <title>CONCLUSIONI</title>
  <p>Dai nostri risultati si evince che il paziente anziano che giunge in PS molto spesso è fragile, di una fragilità che, seppur sempre in presenza di severità clinica, mostra una forte componente sociale. È opportuno e doveroso introdurre la valutazione multidimensionale della fragilità nei setting di assistenza emergenziale. Lo studio mostra come l’aver trascurato la solitudine e la povertà delle reti di relazioni sociali i in ambito territoriale rischia di innescare un pericolo peggioramento delle condizioni generali e un conseguente rapido incremento dell’uso dei servizi, in particolare quelli dell’Emergenza. Di converso una maggiore attenzione ai suddetti fattori relazionali potrebbe favorire una riduzione degli accessi e dei tempi di permanenza, con conseguente abbattimento dei rischi per i pazienti e della spesa sanitaria.</p>
 </sec>
</abstract>
