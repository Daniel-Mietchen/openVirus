<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’Indice di massa corporea (IMC) espresso in percentili è uno dei parametri più utilizzati per identificare l’eccesso di tessuto adiposo. Nei bambini, la classificazione di sovrappeso/obesità può essere effettuata utilizzando i criteri proposti dall’International Obesity Task Force (IOTF) o i criteri proposti dall’OMS. Un ulteriore parametro sempre più utilizzato per identificare l’obesità è il rapporto circonferenza vita/altezza (waist-to-height ratio-WHtR).</p>
  <p>
   <italic>Obiettivo</italic>: stimare, in un campione di bambini della scuola primaria, la percentuale di bambini in eccesso di peso utilizzando entrambe le classificazioni (IOFT e OMS) e quelli a rischio utilizzando il waist-to-height ratio (WHtR).
  </p>
 </sec>
 <sec>
  <title>METODI</title>
  <p>Studio trasversale condotto tra maggio e giugno 2017 presso la scuola primaria di Calderara di Reno (Bologna) in bambini di età compresa tra 6 e 11 anni.</p>
 </sec>
 <sec>
  <title>RISULTATI</title>
  <p>Sono stati raccolti i dati antropometrici (peso, altezza, circonferenza vita) relativi a 501 bambini della scuola primaria di Calderara di Reno dalla classe 1° alla classe 5°. Il 78,2% dei bambini è risultato normopeso secondo i criteri IOFT mentre con la classificazione OMS il 69,9%. La percentuale di bambini in sovrappeso è simile con entrambe le classificazioni (17,2% IOTF; 18,4% OMS), mentre risulta essere molto diversa nella categorizzazione dei bambini come obesi: 4,6% IOFT versus 11,8% OMS. L’88,8% dei bambini ha un WtHR non a rischio (&lt; 0,5) mentre il restante 11,2% risulta essere a rischio (WtHR ≥ 0,5).</p>
 </sec>
 <sec>
  <title>CONCLUSIONI</title>
  <p>I valori soglia dell’OMS nella categorizzazione dell’obesità risultano complessivamente più restrittivi di quelli proposti dallo IOFT. Di conseguenza, a parità di IMC, la percentuale dei bambini obesi risulta essere, con i criteri OMS, più che doppia. Tali risultati sono in linea con quelli riportati in un altro studio di sorveglianza condotto in Italia. I criteri proposti dall’OMS si basano su dati raccolti in USA nel 1977 e aggiornati con dati raccolti in Brasile, Ghana, India, Norvegia, Oman e Stati Uniti e rielaborati poi con modelli statistici nel 2007. I criteri proposti dallo IOFT si basano su dati raccolti nel 2000 in Brasile, Gran Bretagna, Hong Kong, Paesi Bassi, Singapore e Stati Uniti. Questi ultimi Paesi presentano probabilmente un quadro epidemiologico più simile all’attuale popolazione infantile italiana. Negli studi che vogliano valutare l’efficacia degli interventi collettivi di promozione della salute nei bambini, la raccolta del dato sulla circonferenza vita può essere importante e informativo quanto quella dell’IMC e pertanto sempre raccomandabile.</p>
 </sec>
</abstract>
