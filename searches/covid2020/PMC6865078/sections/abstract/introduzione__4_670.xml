<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In linea con l’WHO-Europe Action Plan 2012-2016 e con il Piano Nazionale della Prevenzione, lo screening cardiovascolare (CV) ha come obiettivo l’individuazione e la riduzione dei principali fattori di rischio CV nella popolazione. Il presente studio rappresenta una prima valutazione del progetto pilota di Screening CV effettuato nella ASL di Teramo.</p>
 </sec>
 <sec>
  <title>MATERIALI E METODI</title>
  <p>Lo screening Cardiovascolare è indirizzato alla fascia di popolazione di età 45-59 anni residente nel territorio della ASL di Teramo. Il campione rappresentativo viene estratto dall’anagrafica della ASL. Criteri di esclusione sono rappresentati da patologie cardiovascolari con rispettive esenzioni ticket. La convocazione di ogni cittadino utente, avviene tramite lettera di invito e successivo recall telefonico. Nella “lettera invito” sono riportate le seguenti informazioni: importanza della partecipazione, modalità dello screening, data e ora dell’appuntamento. Lo screening prevede un prelievo ematico per la stima dei livelli di colesterolo totale, HDL, LDL, trigliceridi, glicemia, emoglobina glicata e una visita preliminare con misurazione di peso, altezza, circonferenza addominale, pressione arteriosa. Inoltre, sono somministrati due questionari per indagare variabili socio-demografiche e stili di vita (fumo, alimentazione, alcool, attività fisica). In base ai valori dei parametri oggetto di studio, il paziente verrà indirizzato verso specifici percorsi assistenziali.</p>
 </sec>
 <sec>
  <title>RISULTATI</title>
  <p>Nel periodo aprile-maggio 2019 sono state invitate 270 persone (50% maschi–50% femmine). La percentuale di rispondenti è stata del 30,4% equivalente a 82 invitati. Ha risposto il 25,9% di uomini (n = 35) e il 34,8% delle donne (n = 47) con età media totale di 54,1 anni (55,0 le donne e 52,9 gli uomini). Il 56,1% presenta un BMI a rischio &gt; 25 (23 uomini - 23 donne), mentre il 42,8% degli uomini e il 46,8% delle donne presentano una circonferenza addominale rispettivamente &gt; 102 e &gt; 88 cm. Per gli altri fattori di rischio CV è stato individuato il 53,6% (n = 44) di rispondenti con colesterolo totale &gt; 200mg/dl; il 45,1% (n = 37) con LDL &gt; 130 mg/dl, il 16,9% (N = 12) con HDL &lt; 50 mg/dl nelle donne e &lt; 40 mg/dl negli uomini; il 19,5% (n = 16) con trigliceridi &gt; 150 mg/dl. È stato individuato l’8,4% (n = 6) dei soggetti con glicemia &gt; 110 mg/dl e il 5,6% (n = 4) con Hb
   <sub>1ac</sub> &gt; 6,5.
  </p>
 </sec>
 <sec>
  <title>CONCLUSIONI</title>
  <p>Le UCCP territoriali possono diventare quel luogo capace di intercettare fasce di popolazione, che si rivolgono poco al MMG, e farsi promotrici di interventi di prevenzione secondaria del rischio cardiovascolare tramite programmi di screening di popolazione.</p>
 </sec>
</abstract>
