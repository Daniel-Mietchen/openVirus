<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In letteratura si evidenzia come il numero delle ammissioni in ospedale, in particolare di pazienti anziani e con multicronicità, sia aumentato negli ultimi anni a fronte di una riduzione generale dei posti letto. Alcuni studi hanno evidenziato che una percentuale importante di giornate di degenza ospedaliera è dedicata al trattamento di pazienti che, seppur clinicamente dimissibili, permangono in ospedale in attesa di collocazione in strutture territoriali o di trasferimento a domicilio. Il continuo boarding nei Pronto Soccorso della Regione Lazio, parallelamente alla progressiva riduzione di posti letto per acuti, ha reso necessario un coordinamento centrale e continuativo della risorsa posto letto in ambito ospedaliero ed extraospedaliero .</p>
 </sec>
 <sec>
  <title>METODI</title>
  <p>Il Team Bed Management dell’AO San Giovanni Addolorata, che nasce come UOS della Direzione Medica dei presidi nel 2015, ha posto tra i suoi obiettivi, la creazione di percorsi condivisi che mirassero alla valutazione multidimensionale del paziente con multicronicità in un ottica di individuazione precoce delle criticità attraverso creazione e utilizzo di procedure, mirando alla garanzia del continuum assistenziale. Per fare questo ci si è avvalsi di professionisti esperti ovvero: una coordinatrice infermieristica con approfondita conoscenza delle dinamiche intra ed extraospedaliere e con marcata capacità tecnico organizzative, un’infermiera Case Manager, con esperienza sul campo e formazione dedicata nella gestione del paziente con multicronicità, la cui mission è quella di favorire la gestione e integrazione dei rapporti ospedale/territorio attraverso la presa in carico dei pazienti con multicronicità, nell’ottica del Chronic care Model, applicando gli strumenti necessari all’individuazione precoce delle criticità e condividendo con gli altri componenti del Team, ovvero il Servizio Sociale e l’Ufficio Stranieri, percorsi risolutivi su ogni singolo caso. È stato inoltre implementata l’informatizzazione dei sistemi di rilevazione posti letto attraverso un cruscotto aziendale condiviso con area DEU e reparti, e di richiesta prestazioni inerenti le attività della UOS (richieste consulenze, richieste trasporti).</p>
 </sec>
 <sec>
  <title>RISULTATI</title>
  <p>La segnalazione precoce dei “casi difficili”, presi in carico tempestivamente, e non al momento della dimissione, ed inviati sul territorio per la continuità assistenziale si è dimostrata essenziale ai fini del raggiungimento degli obiettivi prefissati. Inoltre una sensibilizzazione costante e progressiva di tutti i Dipartimenti attraverso interventi di formazione sul campo realizzata dal Team del Bed Management con Personale esperto e dedicato, il supporto puntuale nella redazione della modulistica e l’informazione relativamente all’offerta territoriale regionale e ai servizi domiciliari sono azioni integrate che hanno contribuito ad inserire i pazienti nei setting assistenziali appropriati al proseguimento di cure. La rete di integrazione ospedale territorio è stata incrementata anche attraverso incontri con il personale operante nei distretti territoriali e nelle strutture di accoglienza, in tali occasioni sono state condivise linee di indirizzo proceduralizzate, poi diffuse e applicate dalla nostra Azienda, a beneficio del percorso ottimale e tempestivo del paziente con multicronicità. Tale metodologia di percorso ha permesso di ottimizzare gli indicatori di risultato con un trend in diminuzione/stabilizzazione della degenza media pur in presenza di un significativo e graduale taglio dei PL nel periodo 2015-2017. Per l’anno 2018 la degenza media è risultata pressocchè costante a fronte di un aumento significativo di PL riattestatosi a quello del 2015; sempre nel 2018 il 25% dei pazienti trasferiti sul territorio per il continuum assistenziali è stato preso il carico dalla UOS Bed Management in quanto segnalati come “casi difficili”.</p>
 </sec>
</abstract>
