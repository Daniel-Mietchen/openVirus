<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le caratteristiche cliniche ed epidemiologiche della listeriosi invasiva spiegano la sua rilevanza in sanità pubblica e l’interesse a consolidare le attività di sorveglianza. Dal 2005, il Laboratorio Enterobatteri Patogeni della Regione Lombardia ha avviato un sistema di sorveglianza basato sulla rete dei laboratori ospedalieri, che si affianca a quello ufficiale delle notifiche. Tale sistema, mediante l’integrazione di tecniche molecolari, costituisce un importante supporto per la correlazione tra i casi e la ricostruzione delle catene di contagio. In questa sede, riportiamo i dati di interesse clinico-epidemiologico dall’attivazione del sistema di sorveglianza ad oggi.</p>
 </sec>
 <sec>
  <title>MATERIALI E METODI</title>
  <p>L’attività di sorveglianza prevede, da parte dei laboratori della rete, l’invio degli stipiti di 
   <italic>Listeria monocytogenes</italic> (
   <italic>Lm</italic>) al Laboratorio Enterobatteri Patogeni e la compilazione di una scheda, concordata con l’Istituto Superiore di Sanità, che raccoglie le informazioni clinico-epidemiologiche del caso accertato. Un caso di listeriosi è definito dall’isolamento di 
   <italic>Lm</italic> da un sito normalmente sterile, mentre un caso di listeriosi associato alla gravidanza è definito dall’isolamento di 
   <italic>Lm</italic> da un campione della madre gravida e/o dal feto e/o dal neonato di età &lt; 28 giorni.
  </p>
 </sec>
 <sec>
  <title>RISULTATI</title>
  <p>Complessivamente, sono stati raccolti 559 stipiti di 
   <italic>Lm</italic>, di cui 51 da casi associati alla gravidanza (10%). Il 64% dei casi ha riguardato soggetti di età &gt; 65 anni. Le manifestazioni cliniche prevalenti sono state quelle setticemiche (57%) e a carico del SNC (24%). Il tasso di letalità è risultato pari al 21%. Per il 94% dei pazienti è stata riconosciuta almeno una condizione predisponente, tra le quali neoplasie (29%), insufficienza renale (8%), insufficienza epatica (7%) e diabete (7%). Le forme associate alla gravidanza hanno comportato morte fetale nel 29% dei casi. Nell’arco di 14 anni (2005-2018), il tasso medio di incidenza annuale è risultato pari a 0,4/100000. Le province il cui tasso di incidenza è risultato superiore a quello medio regionale sono Bergamo, Lodi e Monza Brianza.
  </p>
 </sec>
 <sec>
  <title>CONCLUSIONI</title>
  <p>Le caratteristiche cliniche ed epidemiologiche dei casi sono risultate concordi con i dati di letteratura, ad eccezione della frequenza dei casi associati alla gravidanza, inferiore rispetto all’atteso (20-43%). I risultati ottenuti hanno documentato un’incidenza della patologia in Regione Lombardia tutt’altro che trascurabile, sottolineando, quindi, la necessità di potenziare il collegamento tra i due sistemi di sorveglianza, attualmente indipendenti tra loro, al fine di ridurre la quota di casi persi e favorire un più rapido e tempestivo riconoscimento degli eventi epidemici.</p>
 </sec>
</abstract>
