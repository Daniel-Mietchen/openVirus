<?xml version="1.0" encoding="UTF-8"?>
<abstract>
 <p>Saper innovare in sanità significa avere la capacità di trasformare le buone idee in realtà applicative nella pratica, clinica e di sanità pubblica, garantendo a singoli pazienti e popolazioni esiti di salute migliori, trasparenti e misurabili. Per farlo è imprescindibile facilitare una sempre maggior integrazione tra il mondo della ricerca “
  <italic>life science</italic>” e dell’innovazione tecnologica con il mondo dell’organizzazione sanitaria raggiungendo per gradi, anche attraverso singole ma robuste progettualità pilota, evidenze da ampliare su scala regionale e nazionale. Va ricordato che innovazione (
  <italic>innovation</italic>) non è sinonimo di innovatività (
  <italic>innovativeness</italic>), una caratteristica che resta legata al contesto ed alla cultura delle organizzazioni nonché alla loro capacità di essere permeabili alle “novità efficaci e vantaggiose” 
  <sup>
   <xref rid="art054_ref1" ref-type="bibr">1</xref>
  </sup>. È il numero di pazienti che hanno la possibilità di beneficiare in modo rapido ed equo di una nuova tecnologia in grado di soddisfare lo specifico bisogno di salute che misura l’innovatività di un sistema sanitario.
 </p>
 <p>Tra le possibilità offerte dall’innovazione tecnologiche negli ultimi anni di particolare interesse per il mondo sanitario è la sfida della digitalizzazione. Secondo l’Organizzazione Mondiale della Sanità la digitalizzazione in sanità rappresenta la risposta alla sfida di garantire l’accesso a cure sanitarie di qualità a tutta la popolazione (
  <italic>universal health coverage</italic>) in un contesto di risorse finite e nel rispetto della sostenibilità dei sistemi sanitari 
  <sup>
   <xref rid="art054_ref2" ref-type="bibr">2</xref>
  </sup>. Difatti, oggi la principale sfida di tutti i sistemi sanitari evoluti è rispondere efficacemente al crescente bisogno di salute della popolazione attraverso l’allocazione efficiente di risorse sanitarie sempre più ristrette e la creazione di valore sia per il singolo sia per la comunità. Questa sfida si manifesta in molteplici scenari, in particolare per le patologie cronico-degenerative, complice la transizione epidemiologica e l’aumento dell’aspettativa di vita della popolazione. Sempre secondo l’OMS, in questo senso, la digitalizzazione delle organizzazioni sanitarie potrebbe colmare in modo efficace ed efficiente il gap esistente tra la domanda di salute e l’offerta di servizi sociosanitari permettendoci di passare, attraverso una trasformazione evolutiva dirompente (
  <italic>disruptive innovation</italic>), dalla sanità esistente (
  <italic>as is</italic>) alla sanità che dovrebbe essere (
  <italic>to be</italic>). Focus del potenziale digitale è la gestione del dato e la capacità di trasformare dati sempre più granulari e specifici in informazioni rilevanti nella pratica clinica e di sanità pubblica.
 </p>
 <p>La società, con particolare riferimento agli 
  <italic>asset</italic> produttivi/finanziari, ha iniziato a considerare i dati come la risorsa più preziosa oggi a disposizione, superando il petrolio nelle strategie di investimento più accorte. Il paragone, tuttavia, pur essendo di per sé di immediata comprensione non è corretto in quanto mentre è il petrolio è una risorsa in via di esaurimento la raccolta di dati, al contrario, è in assoluta espansione. Inoltre, mentre il petrolio è una risorsa di proprietà di pochi i dati sanitari sono per natura un patrimonio della singola persona prima ancora che della società. Pertanto, sembra più corretto dire che i dati sanitari sono preziosi come il sangue e come tali dovrebbero essere maneggiati, trattandoli con il rigore, l’attenzione e la cautela riservati ai campioni biologici 
  <sup>
   <xref rid="art054_ref3" ref-type="bibr">3</xref>
  </sup>.
 </p>
 <p>Si stima che il tempo necessario per raddoppiare le conoscenze mediche sia passato da 3,5 anni nel 2010 ad uno, stimato, di 0,2 anni entro il 2020. L’intelletto umano, quindi, non è già più in grado di gestire la complessità dei dati raccolti e delle conseguenti informazioni. Per garantire la protezione e fruibilità di questa mole di dati e informazioni di cui oggi disponiamo, in quantità e specificità mai avuti prima nella storia dell’umanità, alcune tecnologie digitali possono essere di interesse in un’ottica di sanità pubblica 
  <sup>
   <xref rid="art054_ref4" ref-type="bibr">4</xref>
  </sup>.
 </p>
 <p>In sanità pubblica, i metodi e le tecniche computazionali per l’analisi dei dati si sono evoluti per decenni. Alcuni di questi metodi sono diventati collettivamente noti come «intelligenza artificiale». L’intelligenza artificiale costituisce un vasto insieme di metodi computazionali che producono sistemi che svolgono azioni e compiti che normalmente richiedono intelligenza umana. Questi metodi computazionali comprendono, a titolo esemplificativo, il riconoscimento di immagini automatiche, l’elaborazione del linguaggio naturale e l’apprendimento automatico. Tuttavia, in sanità un termine più appropriato sembra essere “intelligenza aumentata”, che riflette le capacità potenziate del processo decisionale umano se abbinato a questi metodi e sistemi computazionali artificiali (
  <italic>machine learning</italic>) 
  <sup>
   <xref rid="art054_ref5" ref-type="bibr">5</xref>
  </sup>.
 </p>
 <p>La maggior parte degli approcci di apprendimento automatico si articola in due categorie principali: 
  <list list-type="bullet">
   <list-item>
    <p>supervisionato = ottimo per la classificazione e analisi di variabili precostituite (ad es. rilevazione di un nodulo polmonare da una radiografia del torace; modelli di stima del rischio della terapia anticoagulante; rilevazione dell’aritmia nell’elettrocardiogramma; progettazione e sviluppo di clinico in silico ecc.);</p>
   </list-item>
   <list-item>
    <p>non supervisionato = utilizza set di dati di grandi dimensioni e identifica i modelli di interazione tra le variabili. Queste tecniche possono scoprire associazioni precedentemente sconosciute, generare nuove ipotesi e guidare ricercatori e risorse verso direzioni più fruttuose; è spesso usato nell’esplorazione dei dati e nella generazione di nuove ipotesi.</p>
   </list-item>
  </list>
 </p>
 <p>Un sotto insieme del “
  <italic>machine learning</italic>” con grandi applicazioni in campo di sanità pubblica ed epidemiologia è il cosiddetto “
  <italic>deep learning</italic>” che imita il funzionamento del cervello umano utilizzando più strati di reti neuronali artificiali per generare previsioni automatiche dai set di dati utilizzati per addestramento (es. riconoscimento delle immagini e identificazione di un focolaio epidemico utilizzando le relazioni spazio-temporali tra gli eventi).
 </p>
 <p>La conservazione e la condivisione dei dati sanitari attraverso piattaforme digitali progettate per fornire a professionisti e decisori informazioni su esiti di salute e costi generati per risolvere il problema di salute del singolo paziente sono fattori fondamentali per l’applicazione di modelli organizzativo-gestionali improntati alle strategie basate sul valore (
  <italic>value based healthcare</italic>). Rispettare la privacy delle informazioni sensibili in questo processo resta una grande sfida per tutti i sistemi sanitari.
 </p>
 <p>La “
  <italic>blockchain</italic>” (letteralmente “catena di blocchi”) è una struttura dati condivisa e immutabile. È definita come un registro digitale pubblico e distribuito le cui voci sono raggruppate in blocchi, concatenati in ordine cronologico, e la cui integrità è garantita dall’uso della crittografia. Immutabile in quanto ogni modifica di informazione che viene apportata lascia una traccia di registrazione; distribuita perché tutti i nodi della rete ricevono una copia in continuo aggiornamento, superando il rischio di perdita di informazione dovuta a danneggiamento di un server. Le sue crescenti applicazioni in economia e finanza (es. registro transazioni 
  <italic>bitcoin</italic>) ne consigliano l’utilizzo anche in altri settori della società come la sanità, ad esempio, dove la 
  <italic>blockchain</italic> potrebbe risolvere il problema dell’interoperabilità consentendo a organizzazioni sanitarie e professionisti di raccogliere informazioni su un paziente da più sistemi di raccolta indipendenti, compresi software in diretta gestione del paziente (
  <italic>smartphone</italic>, alcuni 
  <italic>wearable device</italic> ecc.). Questo, in aggiunta, in modo trasparente, sicuro ed efficiente in quanto svincolato dalla necessità di certificazione di qualsivoglia autorità centrale in quanto la disintermediazione non richiede operatori e funzioni dedicate dal momento che tutti i partecipanti alla rete hanno accesso al registro distribuito 
  <sup>
   <xref rid="art054_ref6" ref-type="bibr">6</xref>
  </sup>.
 </p>
 <p>Ciò sembra particolarmente utile nelle attività di prevenzione e promozione della salute nonché nella gestione dei pazienti che soffrono di malattie cronico-degenerative in quanto facilitano l’erogazione di atti medico-sanitari programmati connettendo direttamente il paziente/cittadino ai servizi/istituzioni (es. ASL, Scuola ecc.) e mettendo in accesso comune, trasparente e certificato tutti i dati (es. registro delle vaccinazioni, aderenza e screening ecc.). In questo modo sarà possibile aumentare l’interoperabilità senza compromettere la sicurezza, garantendo migliori standard di cura e proteggendo al contempo la privacy dei pazienti.</p>
 <p>Nonostante le grandi aspettative date dalla digitalizzazione resta inteso che gli aspetti più umanistici e meno analitici della medicina di sanità pubblica saranno molto più difficili da sostituire con la tecnologia. L’arte di prendersi cura in tutte le sue componenti – come la comunicazione, l’empatia, il processo decisionale condiviso, la leadership e il team building – dovrà trovare sin da ora maggior spazio nel curriculum di medici e professionisti della salute. Soltanto attraverso questa sinergia potremo ottenere l’obiettivo di umanizzare la medicina attraverso le nuove tecnologie.</p>
 <p>Seppur l’effetto netto della digitalizzazione in sanità pubblica sia difficile da prevedere, soprattutto in un contesto di incertezza politico/programmatoria ed economica, è plausibile che il suo effetto sulla salute pubblica possa essere principalmente indiretto. Ad esempio, se l’intelligenza artificiale avrà il potenziale per migliorare l’efficienza e l’efficacia dei processi attraverso un continuum della salute pubblica tra una gestione personalizzata del paziente e l’ottica di popolazione, particolare attenzione dovrà rimanere rivolta ai determinanti sociali di salute. Difatti, ciò che da un lato produrrà profondi vantaggi grazie a un miglioramento della produttività e delle prestazioni dei sistemi sanitari dall’altro, complice l’ampia automazione dei lavori manuali, qualora non correttamente governato, potrebbe causare nel breve periodo disoccupazione nelle comunità a basso reddito, con aumento delle diseguaglianze ed effetti negativi sulla salute.</p>
</abstract>
