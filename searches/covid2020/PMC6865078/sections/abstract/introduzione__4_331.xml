<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il cambiamento climatico è uno dei più importanti problemi a livello globale ed esercita un forte impatto sulla salute pubblica. La correlazione tra cambiamento climatico e salute pubblica è una questione che preoccupa tutta la comunità scientifica e richiede un approccio interdisciplinare. Tuttavia, la necessità di intervenire sul cambiamento climatico a volte contrasta con le politiche nazionali e locali, con la formazione dei professionisti coinvolti e con l’educazione dei cittadini. Per fare fronte a queste sfide, la “Consulta Specializzandi” della Società Italiana di Igiene, Medicina Preventiva e Sanità Pubblica (SItI) ha deciso di creare uno specifico Gruppo di Lavoro.</p>
 </sec>
 <sec>
  <title>MATERIALI E METODI</title>
  <p>Gli obiettivi principali sono la formazione degli specializzandi e degli operatori di salute pubblica sul tema cambiamento climatico, la divulgazione dell’argomento nella SItI e la creazione di reti interdisciplinari col fine di promuovere ed estendere le attività del gruppo. L’obiettivo secondario è lo sviluppo di uno studio col fine di identificare il divario tra evidenze scientifiche, raccomandazioni e linee guida e le politiche europee, nazionali e locali, con l’obiettivo di promuovere ricerche bottom-up e buone pratiche nella gestione del cambiamento climatico.</p>
 </sec>
 <sec>
  <title>RISULTATI</title>
  <p>Il gruppo è stato creato nel gennaio 2019; le attività sono iniziate in marzo. In primo luogo sono state definite le priorità e le modalità lavorative. Successivamente sono state analizzate le evidenze scientifiche ed è stata promossa l’auto-formazione sul legame tra ambiente e cambiamento climatico e sull’impatto di quest’ultimo sulla salute pubblica e individuale. Infine, attraverso la partecipazione a workshop ed eventi scientifici, si è dato inizio all’attività formativa rivolta ad altri specializzandi e professionisti di salute pubblica e alla creazione di reti con altre società scientifiche, centri di ricerca e accademie straniere, col fine di promuovere la ricerca internazionale, il sostegno e la comunicazione tra le diverse istituzioni riguardo le relazioni tra cambiamenti climatici e salute pubblica.</p>
 </sec>
 <sec>
  <title>CONCLUSIONI</title>
  <p>Il gruppo ha già parzialmente raggiunto i suoi obiettivi principali, in particolare aumentando la sensibilizzazione e la formazione sul cambiamento climatico e le problematiche correlate. Ulteriori attività consentiranno di rafforzare le reti interdisciplinari e di passare agli obiettivi secondari.</p>
 </sec>
</abstract>
