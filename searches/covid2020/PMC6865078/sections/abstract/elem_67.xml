<?xml version="1.0" encoding="UTF-8"?>
<abstract>
 <p>Come è noto un programma di screening non è l’esecuzione di un test ma piuttosto un percorso programmato e organizzato che si sviluppa dalla lettera di invito all’eventuale positività del test, e nel caso all’approfondimento diagnostico al trattamento chirurgico e alla sorveglianza successiva.</p>
 <p>Questo percorso ha creato la necessità di un flusso informativo molto dettagliato : nel caso dei programmi di screening è stato creato ad hoc e permette il calcolo di numerosi indicatori di valutazione delle varie fasi del processo. Questi indicatori sono stati dettagliatamente definiti, sia nelle fonti necessarie sia nella modalità di calcolo. Inoltre sono stati individuati degli standard di riferimento (vedi i documenti ricavabili dal sito dell’ONS o del GISMA o del GISCOR).</p>
 <p>Con questo tipo di indicatori siamo in grado di monitorare la qualità del processo che viene effettuata sia nel confronto con gli standard sia in una logica di benchmarking. Siamo in grado cioè di identificare le situazioni outlier (in bene e in male) nel confronto fra Regioni e all’interno della Regione. Questo flusso informativo subisce degli stringenti controlli logico formali ed epidemiologici La survey viene analizzata da parte dell’Osservatorio Nazionale Screening (ONS) sia livello regionale sia quantitativamente che qualitativamente r in questa nuova forma ritorna alle singole Regioni.</p>
 <p>In alcuni casi (tasso dei cancri di intervallo, tasso di stadi precoci allo round successivo ecc.) siamo in grado di creare degli indicatori precoci o indicatori surrogato dell’impatto. Se però vogliamo misurare l’impatto dello screening sulla popolazione bersaglio non possiamo limitarci alla popolazione che si sottopone al test ma dobbiamo verificare l’impatto sull’intera popolazione target che dovrebbe essere stata tutta invitata allo screening.</p>
 <p>Per fare questo è necessaria un’altra fonti informativa esterna al flusso screening che sono i vari flussi correnti (Schede di dimissioni ospedaliere, i flussi di Anatomia Patologica i certificati di morte) ma soprattutto il Registro Tumori. Per questo si è creato nel tempo un lavoro comune fra ONS e Associazione dei Registri Tumore (AIRTUM). In realtà l’interesse era reciproco in quanto almeno per le patologie oggetto di programma di screening non è possibile comprendere l’impatto senza l’ausilio del Registro Tumori ma al contempo non è possibile spiegare gli andamenti epidemiologici di alcune sedi tumorali senza prendere in considerazione l’attività dei programmi di screening. In altre parole : 
  <list list-type="bullet">
   <list-item>
    <p>ogni valutazione dell’andamento di una patologia oncologica deve tener conto dei mutamenti dell’attività diagnostica (dalla sua capacità di anticipazione e della sua frequenza);</p>
   </list-item>
   <list-item>
    <p>ogni confronto fra due gruppi o aree dovrebbe essere standardizzato per attività diagnostica.</p>
   </list-item>
  </list>
 </p>
 <p>A questo punto è utile introdurre alcune note di metodo: nel mondo clinico vale il paradigma che la prova cruciale per valutare l’evidenza di efficacia (nel caso degli screening oncologici la riduzione dell’incidenza e/o della mortalità causa specifica) sia il trial clinico Randomizzato. Ma nel campo dei programmi di screening i trials randomizzati (o le tecniche di quasi randomization) sono sempre il metodo migliore per studiare l’impatto di una nuova procedura diagnostica? Studi Osservazionali ben condotti possono aggiungere informazioni fondamentali? Io credo che i trials randomizzati rimangono un metodo decisivo per studiare l’effetto sulla storia biologica della malattia. Ma quando si vogliono studiare gli effetti su popolazioni reali alcune variabili di contesto non randomizzabili assumono una importanza fondamentale. Prendiamo per esempio la partecipazione a un programma di screening ; Questa dipenderà anche da alcuni fattori circostanziali (l’informazione generalista l’atteggiamento della comunità sanitaria etc) fattori che non possono essere randomizzati. Un trial randomizzato per le sue rigide procedure crea un mondo un po’ segregato. Invece un programma di sanità pubblica per la sua riuscita ha bisogno di poter sviluppare tutte le possibili interazioni</p>
 <p>Un approccio valutativo di tipo osservazionale ha bisogno di individuare la migliore popolazione confrontabile (non essendo possibile la randomizzazione). Si possono ipotizzare questi confronti: 
  <list list-type="bullet">
   <list-item>
    <p>confronto prima dell’intervento vs dopo l’intervento nella stessa popolazione;</p>
   </list-item>
   <list-item>
    <p>confronto fra aree geografiche simili (ma variabili rispetto all’intensità dell’intervento );</p>
   </list-item>
   <list-item>
    <p>confronto fra popolazioni partecipanti e popolazioni non partecipanti al programma di screening.</p>
   </list-item>
  </list>
 </p>
 <p>Ovviamente questi confronti pongono dei problemi di possibili distorsioni tipo: 
  <list list-type="bullet">
   <list-item>
    <p>problemi di comparabilità temporali;</p>
   </list-item>
   <list-item>
    <p>problemi di comparabilità di popolazioni;</p>
   </list-item>
   <list-item>
    <p>problemi di comparabilità geografica.</p>
   </list-item>
  </list>
 </p>
 <p>Questa collaborazione fra ONS e AIRTUM ha dato luogo a una vasta produzione scientifica di valutazione dell’impatto degli screening sulla popolazione elegibile in Italia.</p>
 <p>Ricorderemo solo alcune delle pubblicazioni dividendole per tipologia di screening.</p>
 <p>Nel campo dello screening mammografico è stata valutata: 
  <list list-type="bullet">
   <list-item>
    <p>riduzione incidenza tassi cancri avanzati 
     <sup>
      <xref rid="art068_ref1" ref-type="bibr">1</xref>
      <xref rid="art068_ref2" ref-type="bibr">2</xref>
     </sup>;
    </p>
   </list-item>
   <list-item>
    <p>riduzione di mortalità specifica;</p>
   </list-item>
   <list-item>
    <p>l’over-diagnosi indotta dal programma di screening.</p>
   </list-item>
  </list>
 </p>
 <p>Di particolare interesse sono state le valutazioni condotte in Veneto dove lo screening era partito in diversi periodi temporali. In tal modo si è potuto valutare anche l’effetto migliorativo dei programmi organizzati rispetto a aree dove l’attività precoce spontanea era molto diffusa e svolta in centri di alta specializzazione 
  <sup>
   <xref rid="art068_ref3" ref-type="bibr">3</xref>
  </sup>.
 </p>
 <p>Nel campo dello screening colorettale è stata valutata: 
  <list list-type="bullet">
   <list-item>
    <p>diminuzione degli stadi avanzati;</p>
   </list-item>
   <list-item>
    <p>diminuzione della mortalità;</p>
   </list-item>
   <list-item>
    <p>diminuzione dell’incidenza 
     <sup>
      <xref rid="art068_ref5" ref-type="bibr">5</xref>
      <xref rid="art068_ref6" ref-type="bibr">6</xref>
     </sup>.
    </p>
   </list-item>
  </list>
 </p>
 <p>La valutazione dell’impatto degli screening cervicali si è rilevata particolarmente complessa in quanto bisognava valutare cosa aggiunge un programma organizzato rispetto a una pratica spontanea diffusa da molti anni. Con complessi metodi statistici che hanno studiato i lag temporali fra inizio del programma e andamento dell’incidenza siamo riusciti a evidenziare come i programmi organizzati sono risusciti ad accentuare il trend discendente di incidenza del cervico-carcinoma 
  <sup>
   <xref rid="art068_ref7" ref-type="bibr">7</xref>
  </sup>.
 </p>
 <p>In conclusione l’esperienza della valutazione dei programmi di screening ha evidenziato: 
  <list list-type="bullet">
   <list-item>
    <p>necessità di tenere in considerazione l’attività diagnostica per la valutazione dell’occorrenza della patologia oncologica;</p>
   </list-item>
   <list-item>
    <p>importante la valutazione di impatto dei programmi di sanità pubblica.</p>
   </list-item>
  </list>
 </p>
</abstract>
