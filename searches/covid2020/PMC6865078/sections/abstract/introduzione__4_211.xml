<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’alimentazione rappresenta un fattore determinante per lo stato di salute ed ha un importante ruolo nella medicina preventiva.</p>
  <p>Negli ultimi anni il concetto di “corretta alimentazione” sta assumendo la giusta rilevanza soprattutto nel mondo scientifico dato il crescente fenomeno di “obesità infantile”. La Dieta Mediterranea (DM), riconosciuta dall’UNESCO Patrimonio Culturale Immateriale dell’Umanità, può vantare diverse evidenze scientifiche circa la prevenzione di numerose malattie cronico-degenerative associate anche all’obesità.</p>
  <p>Lo scopo dello studio è quello di comparare, mediante somministrazione di un questionario, le abitudini alimentari in una popolazione studentesca di età 11-13 anni distinguendo nei normopeso e nei sovrappeso/obesi quanto più le loro diete siano vicine ad un modello DM.</p>
 </sec>
 <sec>
  <title>MATERIALI E METODI</title>
  <p>Lo studio ha compreso 239 studenti siciliani, 75 dei quali di 11 anni (29 normopeso e 46 sovrappeso/obesi) e 164 di 13 anni (102 normopeso e 62 sovrappeso/obesi).</p>
  <p>Le variabili studiate sono state: altezza, peso, indice di massa corporea (BMI) e l’aderenza all’indice di adeguatezza della DM (MAI), indicatore di qualità della dieta.</p>
  <p>È stato somministrato il questionario KidMed validato scientificamente e composto da 16 domande basate sui principi della DM.</p>
  <p>L’associazione tra il consumo frequente di vari gruppi di alimenti e il livello di aderenza è valutato mediante il MAI restituito dal questionario KidMed.</p>
  <p>Per valutare la significatività dei dati è stato utilizzato il test della varianza one-way ANOVA.</p>
 </sec>
 <sec>
  <title>RISULTATI</title>
  <p>I risultati ottenuti mostrano importanti differenze nel livello di aderenza alla DM. L’indice di massa corporea ha mostrato che il 45.19% del nostro campione è in sovrappeso/obeso.</p>
  <p>I valori medi dell’indice di adeguatezza MAI indicano una bassa aderenza alla tradizionale DM soprattutto nei soggetti sovrappeso/obesi, il 68% dei quali non pratica attività fisica e non consuma una seconda porzione di frutta e verdura al giorno (84%). Inoltre, il 39,75% del campione consuma dolci più volte al giorno. Nonostante però la netta distinzione tra i soggetti normopeso e sovrappeso/obesi, la media dell’indice di adeguatezza MAI risulta ugualmente basso nel campione totale (1,89).</p>
 </sec>
 <sec>
  <title>CONCLUSIONI</title>
  <p>I risultati di questo studio mostrano che nella maggior parte degli adolescenti siciliani c’è una chiara tendenza verso l’abbandono dello stile di vita mediterraneo.</p>
  <p>È necessario aiutare gli adolescenti ad acquisire le corrette abitudini alimentari, modificando i propri comportamenti attraverso una corretta educazione alimentare che deve venire dalla scuola e anche dalle famiglie.</p>
 </sec>
</abstract>
