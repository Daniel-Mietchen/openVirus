<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nel territorio di ATS Milano nel 2016 sono stati effettuati 2.099 ricoveri per interventi di chirurgia bariatrica in 20 strutture ospedaliere.</p>
  <p>In questo studio sono stati analizzati 887 ricoveri, l’intera produzione del secondo semestre 2016 dei 10 Centri maggiormente rappresentativi.</p>
  <p>L’attuale ricerca nasce dalle criticità emerse e dai possibili sviluppi suggeriti in uno studio descrittivo sul 2015 sulle medesime tipologie di ricoveri, includendo nel presente studio ulteriori 2 Strutture del territorio ATS.</p>
  <p>Gli obiettivi sono: 
   <list list-type="bullet">
    <list-item>
     <p>effettuare un confronto dell’offerta relativamente a tali tipologie di ricovero e con i risultati della precedente ricerca;</p>
    </list-item>
    <list-item>
     <p>valutare l’aderenza alle indicazioni della Società Italiana di Chirurgia dell’Obesità (S.I.C.Ob.);</p>
    </list-item>
    <list-item>
     <p>descrivere le caratteristiche dei pazienti sottoposti ad interventi di chirurgia dell’obesità.</p>
    </list-item>
   </list>
  </p>
 </sec>
 <sec>
  <title>MATERIALI E METODI</title>
  <p>Per la raccolta delle informazioni è stato esaminato il flusso delle Schede di Dimissione Ospedaliera (SDO) e il contenuto delle cartelle cliniche.</p>
  <p>Per ciascun ricovero è stata compilata specifica 
   <italic>checklist</italic> contenente dati socio-demografici e clinico-anamnestici dei pazienti, informazioni relative ai ricoveri, al tipo di intervento chirurgico e alle indicazioni di 
   <italic>follow-up</italic>.
  </p>
 </sec>
 <sec>
  <title>RISULTATI</title>
  <p>Si è osservato un andamento simile al 2015 per quanto riguarda le caratteristiche dei pazienti come età (42 anni in media), sesso (76% donne) e BMI (medio 43).</p>
  <p>La media della degenza è diminuita (da 4,2 a 3,3).</p>
  <p>Il 57% dei pazienti che si sottopongono agli interventi è residente in Lombardia. In controtendenza l’ospedale 2 dove si evidenzia un’alta percentuale di pazienti provenienti da altre regioni (78%).</p>
  <p>La percentuale di pazienti che presentano almeno una comorbilità correlata all’obesità è del 70%.</p>
  <p>I principali interventi chirurgici effettuati sono: 
   <italic>Sleeve gastrectomy</italic> (70%) in aumento rispetto al 2015 (47%), 
   <italic>Bypass</italic> gastrico (14%), bendaggio gastrico (10%) in riduzione (21% nel 2015), in linea con le indicazioni S.I.C.Ob. aggiornate nel 2016.
  </p>
  <p>Nel 7% dei casi si segnalano complicanze postoperatorie che non hanno determinato aumenti dei rimborsi o delle giornate di degenza.</p>
  <p>Nel 90% circa delle cartelle campionate è presente l’indicazione al 
   <italic>follow</italic>-
   <italic>up</italic> multidisciplinare e/o dietologico nella lettera di dimissione. Ospedale 18 e ospedale 19 (non campionati nello studio precedente) riportano una più alta percentuale di carenza di indicazioni di 
   <italic>follow</italic>-
   <italic>up</italic> all’interno della cartella clinica (rispettivamente del 23% e 20%).
  </p>
 </sec>
 <sec>
  <title>CONCLUSIONI</title>
  <p>Dall’analisi dell’offerta di chirurgia dell’obesità sul territorio è possibile affermare che sostanzialmente tali ricoveri soddisfano i requisiti individuati dalla S.I.C.Ob., inoltre sono state superate le criticità dello studio precedente: sono stati infatti raccolti e analizzati dati più precisi e completi.</p>
 </sec>
</abstract>
