<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Gli alcaloidi sono un gruppo di sostanze organiche azotate presenti principalmente nelle piante superiori come metaboliti secondari. Tra questi, gli alcaloidi pirrolizidinici (
   <italic>Pyrrolizidine Alkaloids</italic>, PAs) hanno ricevuto, negli ultimi anni, crescente attenzione, sia a causa della diffusa presenza nel mondo vegetale (sono noti oltre 500 PAs e relativi N-ossidi, presenti in oltre 6.000 specie) che per il loro potenziale epatotossico e genotossico. Tra le piante che producono PAs alcune, come il 
   <italic>Senecio vulgaris L.</italic>, sono comuni infestanti diffusi sul territorio italiano. L’esposizione umana ai PAs è principalmente causata dal consumo di mieli, fitoterapici, integratori vegetali, tè e infusi di erbe, le cui materie prime sono state contaminate da piante produttrici di PAs. Secondo gli esperti dell’EFSA, l’esposizione alimentare ai PAs potrebbe rappresentare un pericolo per la salute umana, pertanto si rendono necessari studi tossicologici che possano contribuire alla caratterizzazione del rischio.
  </p>
  <p>Scopo del presente lavoro è stato quello di analizzare il potenziale cito- e genotossico dei PAs prodotti da 
   <italic>S. vulgaris L</italic>. Per verificare se la complessità della matrice vegetale potesse modulare la tossicità di tali alcaloidi, i test sono stati condotti su estratti acquosi della pianta.
  </p>
 </sec>
 <sec>
  <title>MATERIALI E METODI</title>
  <p>Per le prove 
   <italic>in vitro</italic> sono state utilizzate cellule umane di derivazione epatica (HepG2) che esprimono enzimi di fase I e fase II.
  </p>
  <p>Le parti aeree di 
   <italic>S. vulgaris L.</italic> sono state essiccate e frantumate. Due grammi di sostanza secca sono stati lasciati in infusione (acqua a 100°C) per 5, 15 e 30 minuti. Gli infusi sono stati filtrati, liofilizzati e la polvere è stata risospesa nel terreno di coltura delle HepG2. L’effetto citotossico è stato valutato con il test della doppia colorazione (DAPI/OA), incubando le cellule per 4 ore con cinque concentrazioni scalari (1,0; 5,0; 10,0; 25,0 e 50,0 mg/ml) del campione in analisi. La genotossicità è stata valutata mediante il test della cometa, saggiando tre concentrazioni scalari non citotossiche (1,0; 5,0 e 25.0 mg/ml).
  </p>
 </sec>
 <sec>
  <title>RISULTATI</title>
  <p>I risultati hanno evidenziato una spiccata citotossicità solo alla dose più alta saggiata, in particolare per i campioni ottenuti dopo 30 minuti di infusione (vitalità = 28.7%). Il test della cometa ha mostrato una marcata genotossicità del campione studiato a tutti i tempi di infusione e a tutte le concentrazioni saggiate, evidenziando una netta relazione dose-risposta.</p>
 </sec>
 <sec>
  <title>CONCLUSIONI</title>
  <p>Nelle condizioni sperimentali applicate, i risultati confermano la genotossicità dei PAs prodotti da 
   <italic>S. vulgaris L.</italic>
  </p>
  <p>(Finanziato dal “PSR per l’Umbria 2014/2020”).</p>
 </sec>
</abstract>
