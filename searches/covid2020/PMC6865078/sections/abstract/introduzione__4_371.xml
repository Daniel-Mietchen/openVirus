<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’influenza è un importante problema di Sanità Pubblica. Ogni anno, è responsabile di circa 50 milioni di casi di malattia e di 15.000-70.000 morti nei Paesi dell’Unione Europea. Le complicanze sono più frequenti negli anziani e nei bambini di età &lt;1 anno. La vaccinazione rappresenta lo strumento più efficace per prevenire la malattia e le sue complicazioni; tuttavia, l’efficacia sul campo (IVE) dei vaccini varia di anno in anno a causa principalmente del 
   <italic>mismatching</italic> tra gli 
   <italic>strain</italic>s virali contenuti nel vaccino e quelli circolanti.
  </p>
  <p>Uno studio caso-controllo con disegno test-negativo è stato condotto per misurare l’IVE dei vaccini influenzali stagionali nel prevenire casi di influenza confermata in laboratorio (LCI) in Liguria durante la stagione 2018/19.</p>
 </sec>
 <sec>
  <title>METODI</title>
  <p>21 medici (16 medici di medicina generale e 5 pediatri) afferenti al network coordinato dal CIRI-IT hanno monitorato una popolazione di circa 28.000 assistiti, suddivisa per classi d’età. La popolazione dello studio comprendeva pazienti di età ≥ 6 mesi, senza controindicazioni per la vaccinazione antinfluenzale, che consultavano il medico per sintomatologia simile all’influenza (ILI). Per ciascun soggetto arruolato, il medico ha raccolto dati demografici, clinici, informazioni relative alle co-morbosità e altri fattori di rischio, lo status vaccinale e il tipo di vaccino utilizzato. Ogni soggetto è stato sottoposto a tampone orofaringeo per l’analisi virologica. La ricerca del virus influenzale e la tipizzazione è stata eseguita mediante test di biologia molecolare. Tutti i dati sono stati inseriti nel sistema informatico del CIRI-IT (piattaforma web protetta da credenziali di accesso).</p>
  <p>La stima di IVE è stata calcolata mediante la formula VE = (1-OR) x 100%.</p>
 </sec>
 <sec>
  <title>RISULTATI</title>
  <p>Durante il periodo di studio, 1120 soggetti hanno consultato il medico per ILI. 280 soggetti erano vaccinati contro l’influenza (25%). L’analisi virologica ha rivelato che 386 (34,5%) tamponi erano positivi: il 96,89% apparteneva al tipo A (A/H1N1: 39,84% e A/H3N2: 60,16%). Solo 12 (3,11%) tamponi sono risultati positivi al virus B. Dei 386 soggetti positivi 70 erano vaccinati e 316 non vaccinati. Nel gruppo dei controlli (734) 210 erano vaccinati e 524 non vaccinati. La stima globale di IVE è risultata del 46%.</p>
 </sec>
 <sec>
  <title>CONCLUSIONI</title>
  <p>La stagione 2018/2019 è stata dominata dai virus influenzali A, in accordo con i risultati ottenuti dalla sorveglianza nazionale. L’efficacia sul campo della vaccinazione è risultata in linea con quella osservata in altri studi. Successivamente sarà eseguita un’analisi di regressione logistica lineare e/o multivariata per una valutazione più approfondita e specifica (età, variabili di confondimento, tipo di vaccino utilizzato).</p>
 </sec>
</abstract>
