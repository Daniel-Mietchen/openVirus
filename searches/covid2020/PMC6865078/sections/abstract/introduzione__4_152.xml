<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il cannabidiolo (CBD) e la cannabidivarina (CBDV) sono fitocannabinoidi contenuti nella Cannabis, un genere di pianta delle angiosperme, della famiglia delle 
   <italic>Cannabaceae</italic>. Entrambi sono composti terpenofenolici a 21 atomi di carbonio: il CBD è strutturalmente correlato al noto Δ9-tetraidrocannabinolo (THC) e si ritrova insieme al suo analogo propilico (CBDV) nelle piante di 
   <italic>C. sativa</italic> e 
   <italic>C. indica</italic>. La Cannabis può esercitare numerosi effetti sull’organismo umano interferendo con il sistema endocannabinoide ed infatti svariati sono gli effetti farmacologici noti di CBD e CBDV che, a differenza del THC, non hanno proprietà psicotrope. CBD e CBDV sono antiepilettici, anticonvulsivanti e antipsicotici. Pochi però sono gli studi riportati in letteratura circa l’attività antiossidante e citotossica e il ruolo nell’invecchiamento cellulare di queste due molecole. Pertanto, lo scopo del presente lavoro è stato quello di valutare la citotossicità e la genotossicità cellulare indotta da questi cannabinoidi su linee tumorali, nonché la loro attività antiossidante ed il loro ruolo nell’invecchiamento cellulare.
  </p>
 </sec>
 <sec>
  <title>MATERALI E METODI</title>
  <p>L’eventuale attività citotossica è stata valutata utilizzando linee cellulari di carcinoma polmonare (A-549), epatico (Hep-G2), colon-rettale (Caco-2) e mammario (MDA-MB-231). Sono stati effettuati sia test preliminari di vitalità cellulare come MTT 
   <italic>assay</italic>, sia test di citossicità più specifici come il BrdU-ELISA 
   <italic>assay</italic> e LDH 
   <italic>assay</italic>. Al fine di calcolare gli indici di selettività (SI), i test di attività citotossica sono stati effettuati anche su fibroblasti 
   <italic>normal-like</italic> (TelCOFS02MA). Test di genotossicità sono stati effettuati mediante 
   <italic>Comet assay</italic> e 
   <italic>Micronucleus assay</italic>. L’attività antiossidante è stata valutata mediante due test di inibizione radicalica: DPPH e ABTS 
   <italic>assay</italic>. Lo studio riguardante l’invecchiamento cellulare è stato effettuato mediante qPCR studiando la lunghezza telomerica delle cellule trattate con i fitocannabinoidi.
  </p>
 </sec>
 <sec>
  <title>RISULTATI</title>
  <p>Sia CBD che CBDV hanno esercitato una citotossicità selettiva nei confronti di Hep-G2. Sulle stesse cellule, inoltre, è stato possibile osservare un danno significativo al DNA già alla concentrazione di 2 µM. Entrambi i cannabinoidi hanno mostrato un maggior potere antiradicalico nel test ABTS. Nessuna significativa differenza nella lunghezza telomerica è stata osservata trattando le cellule tumorali con cannabinoidi per 24 h.</p>
 </sec>
 <sec>
  <title>CONCLUSIONI</title>
  <p>La potenziale attività citotossica e genotossica dei cannabinoidi nei confronti di linee cellulari tumorali risulta confermata. I dati ottenuti in questo studio possono rappresentare un importante contributo nella comprensione dell’attività specifica dei cannabinoidi non psicotropi su alcune cellule umane.</p>
 </sec>
</abstract>
