<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nel 2050 non ci sarà abbastanza acqua per nutrire una popolazione che raggiungerà i 9 miliardi. L’agricoltura è responsabile dell’estrazione del 70% di tutta l’acqua prelevata da falde acquifere, fiumi e laghi. Il consumo eccessivo, l’impatto dei cambiamenti climatici ridurranno l’approvvigionamento idrico sul pianeta.</p>
  <p>Le tecniche di produzione poco sostenibili contaminano quotidianamente le falde acquifere attraverso l’impiego di fertilizzanti e pesticidi, minacciando la salute dell’uomo. Pertanto l’ONU ha inserito l’acqua tra gli obiettivi del programma di azione dell’agenda 2030. Le acque di falda del territorio salentino sono minacciate fortemente dall’intrusione di acqua marina e dall’inquinamento antropico diffuso in aree agricole e zone industriali. Qualunque valutazione di tipo sanitario non può prescindere da una preventiva attività di monitoraggio chimico-fisico e microbiologico. Lo scopo del nostro studio è stato quello di valutare lo stato di qualità delle acque sotterrane ad uso irriguo nell’area della Grecia Salentina ed identificare eventuali rischi per le popolazioni residenti.</p>
 </sec>
 <sec>
  <title>MATERIALI E METODI</title>
  <p>I campioni sono stati prelevati da 20 pozzi dislocati in 13 comuni della Grecia salentina nel periodo compreso tra ottobre e novembre 2018. In corrispondenza dei siti di monitoraggio sono stati registrati i parametri fisici mediante l’uso di sonda multiparametrica. Le analisi microbiologiche hanno riguardato la ricerca di Coliformi a 37°, 
   <italic>Escherichia coli</italic> ed Enterococchi (APAT, IRSA-CNR, 2003). Le analisi chimiche hanno riguardato la ricerca di Ioni (HPIC), Metalli pesanti (ICP-AES) e misurazione di alcalinità.
  </p>
 </sec>
 <sec>
  <title>RISULTATI</title>
  <p>
   <italic>E. coli</italic> è risultato presente nel 50% dei campioni analizzati e gli enterococchi nel 40%: rispettivamente sono stati registrati valori medi massimi pari 42,5 ufc/100 ml e 84,5 ufc/100 ml. I Coliformi a 37°C hanno evidenziato valori sopra i limiti imposti dalle normative nel 45% dei campioni analizzati. Le analisi chimiche hanno evidenziato picchi sopra i limiti imposti per i nitrati. I valori di ammonio, cloruri e solfati sono risultati essere entro i limiti imposti come tutti gli altri ioni esaminati. Le concentrazioni di metalli non hanno riportato valori significativi anche per quelli più pericolosi.
  </p>
 </sec>
 <sec>
  <title>CONCLUSIONI</title>
  <p>Il presente studio ha permesso di ottenere una “istantanea” circa lo stato di qualità delle acque sotterranee nel territorio salentino. La valutazione dello stato qualitativo ha evidenziato una situazione non ottimale, seppure eterogenea, riconducibile a contaminazioni di origine fecale, presenza di nitrati e salinità. Questi risultati richiedono immediate azioni finalizzate ad una corretta gestione delle acque sotterranee nell’area studiata in linea con gli obiettivi di qualità inseriti nell’agenda europea.</p>
 </sec>
</abstract>
