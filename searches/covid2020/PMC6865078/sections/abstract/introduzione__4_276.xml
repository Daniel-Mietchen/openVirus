<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il diabete mellito di tipo 1 (DMT1) è una malattia cronica immuno-mediata caratterizzata da distruzione selettiva delle beta-cellule pancreatiche secernenti insulina, in soggetti geneticamente predisposti. Il DMT1 presenta un esordio acuto e si manifesta frequentemente in età infantile e adolescenziale, anche se può esordire a qualsiasi età. In Italia, le persone con DMT1 sono circa 300.000 e l’incidenza di questa condizione è in aumento in tutto il mondo. Recentemente molti studi hanno evidenziato come la composizione del microbiota intestinale possa svolgere un ruolo chiave nello sviluppo e nella gestione clinica del DMT1. L’obiettivo di questo studio è la comparazione quali-quantitativa della composizione del microbiota intestinale in 35 pazienti pediatrici di età compresa tra i 5 e i 10 anni affetti da DMT1, all’esordio ed al follow-up a 12 mesi dalla diagnosi.</p>
 </sec>
 <sec>
  <title>MATERIALI E METODI</title>
  <p>A partire da campioni fecali, è stata effettuata una quantificazione di alcuni parametri microbiologici specifici, valutando come sia la terapia sia i cambiamenti dello stile di vita e delle abitudini alimentari abbiano condizionato la composizione del microbiota intestinale durante il trattamento della patologia diabetica. Sono stati quantificati specifici target microbici tramite qRT-PCR ed è stata condotta un’analisi in PCR-DGGE e con metodi NGS del microbiota fecale.</p>
 </sec>
 <sec>
  <title>RISULTATI</title>
  <p>È stato osservato un incremento significativo al follow-up in Log copie di gene/g di feci di batteri totali (9.37 vs 10.02, p &lt; 0.05), 
   <italic>Bacteroides spp</italic> (8.60 vs 9.21, p &lt; 0.05), 
   <italic>Bacteroidetes</italic> (7.95 vs 9.21, p &lt; 0.001), 
   <italic>Akkermansia muciniphila</italic> (6.29 vs 7.22, p &lt; 0.05) e di 
   <italic>Bifidobacterium</italic> (6.24 vs 7.71, p &lt; 0.001) e una diminuzione dei 
   <italic>Firmicutes</italic> (11.05 vs 10.14, p &lt; 0.001). Il sequenziamento di specifiche bande ha condotto all’identificazione prevalentemente di 
   <italic>Firmicutes</italic> e 
   <italic>Bacteroidetes</italic>. In particolare 
   <italic>Bacteroides faecis</italic>, 
   <italic>Enterococcus faecium</italic> e 
   <italic>Romboutsia timonensis</italic> risultano essere più frequenti nei pazienti all’esordio rispetto al follow-up, al contrario 
   <italic>Urmitella timonensis</italic> è più frequente nei pazienti al follow-up rispetto ai pazienti all’esordio della malattia.
  </p>
 </sec>
 <sec>
  <title>CONCLUSIONI</title>
  <p>Da questo lavoro si evince che a seguito del controllo terapeutico il microbiota va incontro a modificazioni ed alcuni indicatori associati ad uno stato di riequilibrio del microbiota intestinale aumentano in modo significativo. In futuro una valutazione della presenza di questi indicatori all’interno di gruppi di popolazioni a rischio, ad esempio geneticamente predisposte, così come il monitoraggio dei livelli di questi indicatori nel tempo, potrebbe essere utile per migliorare la gestione della patologia, anticipare la diagnosi o persino prevenire la sieroconversione.</p>
 </sec>
</abstract>
