<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La vaccinazione antinfluenzale rappresenta un intervento semplice ed efficace per proteggere operatori e pazienti soprattutto nei setting dove elevato è il numero di pazienti fragili (come le RSA) per i quali l’influenza rappresenta una grave minaccia per la salute. A fronte dei dati di efficacia in Italia lo staff ospedaliero raggiunge bassa adesione (tra il 15 e il 28%) mentre scarse sono le evidenze nel contesto delle RSA. Obiettivo del presente studio è mostrare alcuni risultati preliminari sull’aderenza alla vaccinazione nelle RSA e confrontare la popolazione di vaccinati e non vaccinati rispetto ad alcuni potenzialmente importanti determinanti.</p>
 </sec>
 <sec>
  <title>MATERIALI E METODI</title>
  <p>Tramite revisione della letteratura è stato costruito un questionario volto a indagare l’aderenza alla vaccinazione, se è stata consigliata da un medico e 13 items finalizzati a valutare su una scala Likert a 5 punti conoscenze su influenza e vaccinazione, preoccupazione per gli EA, livello informativo sui benefici della vaccinazione, accessibilità e opinione rispetto all’introduzione dell’obbligo vaccinale per lo staff. Le Percentuali di Risposta Positive (PPR, Likert 4/5) sono state confrontate tra vaccinati e non vaccinati valutandone la significatività (test esatto di Fisher).</p>
 </sec>
 <sec>
  <title>RISULTATI</title>
  <p>Su 437 questionari distribuiti ne sono stati compilati 166 (38% di risposta). L’89,4% hanno dichiarato di non essersi mai vaccinati negli ultimi 3 anni e solo il 3,3% di averla eseguita annualmente. La distribuzione dei PPR è risultata significativamente diversa (p &lt; 0.001) tra vaccinati - non vaccinati per gli items 
   <italic>il vaccino antinfluenzale è efficace</italic> (PPR 43.8 vs 20.2%), 
   <italic>se mi vaccino proteggo la mia famiglia</italic> (68.8 vs 22.7%), 
   <italic>se mi vaccino proteggo i residenti</italic> (75.0 vs 26.0%); non risulta significativa la differenza tra gli items 
   <italic>il rischio di contrarre l’influenza è molto alto nel setting delle RSA</italic> (62.5% vs 39.1%, p = 0,146), 
   <italic>l’influenza è una malattia potenzialmente pericolosa</italic> (PPR 43.8% per vaccinati e non-vaccinati, p = 0,119) e 
   <italic>nella RSA dove lavoro è semplice farsi fare la vaccinazione</italic> (81,3 vs 77,5%, p = 0,916). La 
   <italic>preoccupazione per gli EA</italic> mostra una tendenza alla significatività (p = 0,085) con PPR 13,3% vs 31,0%, così come 
   <italic>l’adeguatezza delle informazioni mediche ricevute</italic> (66.7 % vs 41.9, p = 0,067) e 
   <italic>l’essere stato consigliato da un medico</italic> (62.5 vs 36.6%, p = 0,059). Significativamente maggiore anche la percentuale di vaccinati favorevoli all’obbligo (37.50 vs 6.20%, p &lt; 0.000).
  </p>
 </sec>
 <sec>
  <title>CONCLUSIONI</title>
  <p>Le analisi (preliminari a causa del numero ridotto di vaccinati) permette di individuare alcuni aspetti relativi a conoscenze/informazioni sui quali fare leva per promuovere la vaccinazione antinfluenzale nel setting delle RSA.</p>
 </sec>
</abstract>
