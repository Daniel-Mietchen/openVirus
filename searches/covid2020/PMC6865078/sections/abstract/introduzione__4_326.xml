<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il mesotelioma è una neoplasia fortemente associata all’esposizione ad amianto.</p>
  <p>Dal 2003 è attivo in Umbria il Centro Operativo Regionale (COR) del Registro Nazionale dei Mesoteliomi (ReNaM) che raccoglie informazioni sull’esposizione all’amianto dei malati di mesotelioma maligno (MM) attraverso indagini anamnestiche svolte da medici dei Servizi Prevenzione e Sicurezza negli Ambienti di Lavoro delle ASL.</p>
  <p>Scopo del lavoro è analizzare tra i residenti dell’UslUmbria1 la mortalità per MM e descrivere l’eventuale esposizione ad amianto dei malati di mesotelioma stesso.</p>
 </sec>
 <sec>
  <title>MATERIALI E METODI</title>
  <p>Mortalità per MM dal Registro Nominativo delle Cause di Morte (ReNCaM) nel quinquennio 2012-2016. Analisi dell’esposizione ad amianto dei malati di mesotelioma segnalati dal COR nel periodo 2003-2018, applicando i criteri del ReNaM. Confronto con i dati regionali e nazionali pubblicati nel VI rapporto ReNaM (anni 1993-2015).</p>
 </sec>
 <sec>
  <title>RISULTATI</title>
  <p>Dai dati ReNCaM emerge che tra i residenti dell’USLUmbria1 il tasso st. di mortalità x 100.000 per MM nel 2012-2016 è 3,32 per i maschi e 0,6 per le femmine. I dati sono in linea con quelli medi regionali.</p>
  <p>È stato possibile valutare 81 dei 105 casi di MM segnalati dal COR dal 2003 al 2018. Prevale il sesso maschile (81,5%), l’età media alla diagnosi è 70,1 anni (64,5 femmine; 71,4 maschi). Per il 97% la diagnosi risulta certa. La localizzazione è prevalentemente pleurica (89%), 9% peritoneale, 1 caso nella vaginale del testicolo e 1 splenico. L’87% dei casi è risultata esposta ad amianto, 76% professionalmente (vs 86,8% Umbria e 69,3% nazionale). L’11% ha presentato esposizione non professionale (vs 4,6% Umbria e 10,8% nazionale).</p>
  <p>L’esposizione professionale è avvenuta principalmente in edilizia (36,6%) così come in Italia, dove la stessa rappresenta invece il 15,5%. Tra le altre esposizioni, le più frequenti sono state nell’industria della lavorazione minerali non metalliferi (8,3%) e nella produzione di energia elettrica (6,7%), che a livello nazionale pesano rispettivamente per l’1,2% e l’1,6%. Seguono quelle nel settore delle trasformazioni alimentari, in metalmeccanica, in metallurgia, nella difesa, ciascuna pari al 5%. Settori tradizionalmente ad alto rischio, quali industria del cemento-amianto e riparazione di rotabili ferroviari, hanno riguardato singole unità.</p>
 </sec>
 <sec>
  <title>CONCLUSIONI</title>
  <p>L’analisi dei dati disponibili è coerente con il quadro nazionale e regionale oltre che con il tessuto produttivo del territorio. La valutazione dell’esposizione fornisce un contributo all’individuazione delle strategie preventive sull’amianto, accrescendo le conoscenze sulla distribuzione locale del rischio, sulle popolazioni lavorative esposte e su i settori a maggior criticità.</p>
 </sec>
</abstract>
