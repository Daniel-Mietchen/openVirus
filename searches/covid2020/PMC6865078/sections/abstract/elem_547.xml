<?xml version="1.0" encoding="UTF-8"?>
<abstract>
 <p>Le “conoscenze alcologiche” dell’infermiere professionale costituiscono un patrimonio al quale attingere nel corso delle attività di promozione della salute nei confronti del bere alcolico. Pertanto, per valutare il background culturale specifico in campo alcologico dei FIP abbiamo chiesto ai frequentanti il Cdl in Infermieristica dell’Università degli Studi di Trieste (AA 2016/17) – 209 studenti del triennio (M: 23,4%; F: 76,6%), età 19-42anni (M: 19-42aa; F: 18-39aa), età media 22,6aa (M: 23,6aa; F: 22,3aa) – di rispondere alle domande di una scheda questionario – anonima, autosomministrata, semi strutturata – sulla natura, proprietà effetti delle bevande alcoliche ed i rischi alcol correlati.</p>
 <p>A proposito degli alcolici il 28,7% dei FIP è consapevole che per “grado alcolico di una bevanda (°) si intendono i millilitri di alcol anidro per 100 millilitri di bevanda” (M: 38,8%; F: 25,6%) ed il 61,7% sa che “una bevanda alcolica deve avere più di 1,2° (M: 73,5%; F: 58,1%; p &lt; 0,07). Sul grado alcolico medio delle bevande il 58,1% dei SIP afferma che quello del vino varia fra 7-15° (M: 71,4%; F :47,5%; p &lt; 0,005), il 62,2% che per birra è di 3-8° (M: 77,6%; F: 57,5%; p &lt; 0,0025), il 28,2% ritiene che la birra analcolica abbia &lt; 0,5° (M: 30,6%; F:2 7,5%) ed il 47,8% che i superalcolici superino i 21° (M: 61,2%; F: 43,8%; p &lt; 0,05).</p>
 <p>Per parte loro il 78,9% degli universitari ammettono che la legge italiana vieta la vendita degli alcolici ai minorenni (M: 71,4%; F: 81,3%) ed il 76,6% che il Codice della Strada prevede che il BAC non deve superare 0,5 g/L (M: 87,8%; F: 73,1%; p &lt; 0,05).</p>
 <p>Sono nel giusto il 30,6% degli studenti quando ammettono “l’alcol non è uno stimolante” (M: 38,8%; F: 28,1%), il 76,1% che pensano non si deve essere “alcolista” per avere problemi di salute alcol correlati (M: 81,6%; F: 74,4%), il 71,3% per i quali l’alcol è una “sostanza psicoattiva” (M: 73,5%; F: 70,6%), il 62,7% che lo ritengono “una droga” (M: 55,1%; F: 65,0%) ed il 6,2% che pensano “non si può guarire dalla Sindrome di Dipendenza dall’Alcol” (M: 4,1%; F: 6,9%).</p>
 <p>Correttamente, il 47,8% dei FIP riconoscono che l’alcol “non riscalda” (M: 53,1%; F: 45,6%), il 72,2% che “non è un alimento” (M: 61,2%; F: 75,6%; p &lt; 0,05), mentre per il 61,2% “non fa digerire” (M: 59,2%; F :61,9%). Ancora, il 95,2% degli universitari dichiara l’alcol “non facilità l’allattamento” (M: 98,0%; F: 94,4%), il 94,3% “non fa sangue” (M: 95,9%; F: 83,1%; p &lt; 0,025), il 90,4% “non è cardioprotettivo” (M: 91,8%; F: 90,0%), per l’89,5% “non dà forza” (M: 87,8%; F: 90,0%) e l’89,5% asserisce “non migliora le prestazioni sessuali” (M: 81,6%; F: 91,9%; p &lt; 0,025).</p>
 <p>Le conoscenze riguardanti la natura, le proprietà, gli effetti dell’alcol e delle bevande alcoliche espresse dai FIP – in buona parte lontane dal “gold standard” –, risentono ancora, seppur in diversa misura, della cultura popolare, del “si dice” e delle “fake news” che pervadono il vivere quotidiano.</p>
</abstract>
