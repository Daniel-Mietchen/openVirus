<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’isola di Murano, in Venezia centro storico, è conosciuta in tutto il mondo per la sua famosa e unica Ciascun maestro del vetro ha una “ricetta segreta” che contiene, a parte la materia prima principale come sabbia silicea, agenti di fusione, stabilizzanti, agenti raffinanti e diversi minerali con la funzione di coloranti, in alcuni casi contenenti metalli e metalloidi critici dal punto di vista tossicologico.</p>
  <p>Lo studio illustra l’approccio messo in atto per tenere sotto controllo i determinanti di salute e migliorare la qualità ambientale dell’isola, compromessa a causa delle ricadute su suoli e atmosfera delle emissioni delle produzioni del vetro artistico attive nell’isola da centinaia di anni.</p>
 </sec>
 <sec>
  <title>MATERIALI E METODI</title>
  <p>Viene illustrato il percorso seguito dagli Enti e dai Servizi della Sanità Pubblica per affrontare la complessa situazione ambientale presentata dall’isola, a partire dalla raccolta ed analisi degli elementi conoscitivi inerenti lo stato delle matrici ambientali, in particolare aria e suoli, in relazione alla diffusione delle fonti di pressione attive sull’isola. Si passa quindi ad una disanima delle conseguenti iniziative messe in atto al fine di migliorare la qualità ambientale dell’isola.</p>
  <p>Un particolare ruolo viene svolto in questo campo dall’applicazione dell’obbligo di autorizzazione secondo REACH all’impiego di Ossidi dell’Arsenico nella produzione del vetro, che ne ha comportato la completa conseguente dismissione dell’impiego nel settore. Le azioni di informazione e coinvolgimento delle parti interessate e le iniziative di controllo sviluppate in ambito REACH hanno comportato la messa a punto di buone pratiche di collaborazione tra enti e imprese.</p>
 </sec>
 <sec>
  <title>RISULTATI</title>
  <p>Gli esiti del complesso delle attività congiunte messe in atto hanno consentito il miglioramento della qualità dell’aria al 99% per il parametro Arsenico, il quale presenta ora valori di concentrazione inferiori agli obiettivi di qualità, ma rimangono ancora elementi di preoccupazione per quanto attiene la concentrazione del Cadmio aerodisperso nell’atmosfera dell’isola, fenomeno in merito al quale sono in corso attività di controllo e ricerca mirate. La sorveglianza epidemiologica della popolazione prosegue con lo studio SEI in atto in tutto il territorio della ex ULSS 12 Veneziana.</p>
 </sec>
 <sec>
  <title>CONCLUSIONI</title>
  <p>Lo studio riveste interesse per la comunità degli igienisti perché prende in considerazione e approfondisce diversi argomenti e buone pratiche inerenti la prevenzione dell’inquinamento atmosferico e la gestione ambientale al fine della tutela della salute e dell’ambiente tramite il coinvolgimento di tutte le parti interessate.</p>
 </sec>
</abstract>
