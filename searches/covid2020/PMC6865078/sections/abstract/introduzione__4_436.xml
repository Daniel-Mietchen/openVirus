<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Misurare il livello di health literacy (HL) dei caregiver di anziani con deterioramento cognitivo risulta appropriato per la tutela della salute, la qualità delle cure e dell’assistenza, la qualità della vita degli assistiti.</p>
  <p>
   <italic>Obiettivi</italic>: valutare il livello di HL in un campione di caregiver informali (familiari o amici che si prendono cura del soggetto) di pazienti anziani con disturbi cognitivi che vivono presso il proprio domicilio.
  </p>
 </sec>
 <sec>
  <title>MATERIALI E METODI</title>
  <p>La popolazione in studio è costituita dai caregiver che accompagnano gli assistiti all’ambulatorio dei disturbi cognitivi dell’AOU Careggi. Sono stati inclusi nello studio caregiver che, per almeno mezza giornata alla settimana, si prendono cura di soggetti anziani con diagnosi di demenza non istituzionalizzati. Il livello di HL è stato misurato mediante il Newest Vital Sign (NVS) e lo Short Test of Functional Health Literacy in Adults (S-TOFHLA). Il NVS classifica i soggetti in tre possibili categorie: alta probabilità di HL limitata (score: 0-1), possibilità di HL limitata (score: 2-3) e HL adeguata (score: 4-6). Il S-TOFHLA classifica, invece, l’HL dei caregiver in ‘’inadeguata’’, ‘’marginale’’ ed ‘’adeguata’’ sulla base del punteggio compreso tra 0-16, 17-22 e 23-36 rispettivamente. Lo studio è stato approvato dal Comitato Etico di Area Vasta Centro.</p>
 </sec>
 <sec>
  <title>RISULTATI</title>
  <p>Per 60 dei 65 caregiver informali reclutati, è stato misurato il livello di HL con entrambi i test. Di questi, 12 sono uomini e 48 donne; 21 hanno un rapporto coniugale e 39 un rapporto filiale con l’assistito. L’età media dei caregiver è di 61,4 ± 11,5 anni con una scolarità media di 12 anni. Secondo il NVS, il 48,3 % dei caregiver presenta HL adeguata. Impiegando il S-TOFHLA, invece, l’HL è stata valutata adeguata per l’83,3% dei soggetti. Dei 50 caregiver classificati con livello più alto di HL al TOHFLA, solo 29 hanno fatto registrare un valore di HL “adeguata” al NVS. Viceversa, tutti i 29 soggetti che hanno presentato HL adeguata al NVS, hanno raggiunto il più alto livello al S-TOHFLA.</p>
 </sec>
 <sec>
  <title>CONCLUSIONI</title>
  <p>Nella misura del livello di HL dei caregiver, strumenti diversi forniscono risultati alquanto differenti. Nello specifico, il livello di HL misurato con il S-TOHFLA risulta tendenzialmente più elevato rispetto a quello ottenuto con NVS. In conclusione, il NVS risulta maggiormente discriminante nell’individuazione dei caregiver che non possiedono capacità sufficienti per comprendere e applicare informazioni utili ad assistere soggetti in decadimento cognitivo.</p>
 </sec>
</abstract>
