<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il “Global Trigger Tool” è uno strumento per la valutazione e gestione del rischio clinico ideato per rilevare gli eventi potenzialmente avversi nel causare danno al paziente. Scopo dello studio è valutare l’efficacia di utilizzo della metodologia Global Trigger Tool nel ridurre il rischio clinico in pediatria.</p>
 </sec>
 <sec>
  <title>MATERIALI E METODI</title>
  <p>È stata condotta una revisione sistematica della letteratura in aderenza al PRISMA-Statement. La selezione degli articoli è stata effettuata secondo specifici criteri di inclusione (novembre 2016-agosto 2017). Database consultati: PubMed-Medline, Cochrane Library, Chinal ed Embase. Concordanza tra due revisori: rilevata tramite K-Cohen secondo range predefiniti. Il corretto reporting degli articoli è stato valutato attraverso STROBE-Statement per studi osservazionali e CONSORT 2010 per studi randomizzati controllati, la qualità metodologica è stat valutata con CASP. Per valutare l’efficacia dello strumento, in pazienti pediatrici ricoverati in ospedale per almeno 24 ore, è stato analizzato il tasso di eventi avversi che causano danno al paziente, il grado di gravità del danno e l’accuratezza dello strumento.</p>
 </sec>
 <sec>
  <title>RISULTATI</title>
  <p>Dei 1048 articoli reperiti ne sono stati inclusi 16; questi sono stati confrontati tramite tabella sinottica che ha compreso autore, obiettivo, setting, outcome e risultati. L’analisi ha mostrato una notevole varianza sul numero assoluto degli eventi avversi rispetto al numero di ricoveri, dato influenzato dal differente setting dello studio. In area critica si raggiunge una percentuale di Adverse Event/ admission del 200%, diversamente ad altri setting, dove il dato si attesta al 6%. Gli studi mostrano una percentuale &gt; 75% di danni di grado E o F, eccetto uno studio. I dati sull’affidabilità dello strumento, mostrano valori intorno al 60%, contrariamente ai livelli di sensibilità e specificità che hanno una varianza più marcata. Anche il Valore Predittivo Positivo mostra una distribuzione molto ampia, con valori tra 0% e 90%.</p>
 </sec>
 <sec>
  <title>CONCLUSIONI</title>
  <p>Il Global Trigger Tool, pur dimostrandosi efficace nel ridurre il rischio clinico in pediatria, non rappresenta la soluzione definitiva alle problematiche del governo della gestione del rischio clinico poiché non privo di alcune limitazioni metodologiche. Tuttavia, lo strumento si è rivelato innovativo, in quanto capace di garantire un approccio d’utilizzo multi-disciplinare e multi-professionale, nonché una gestione integrata del rischio. Il Global Trigger Tool potrebbe quindi diventare uno strumento di trait d’union tra le evidenze scientifiche e la pratica assistenziale, perché offre la disponibilità di utilizzo di indicatori specifici e facilmente misurabili sul livello di sicurezza del paziente pediatrico.</p>
 </sec>
</abstract>
