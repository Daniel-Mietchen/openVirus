<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Ogni anno, nel mondo, la gastroenterite da rotavirus causa circa mezzo milione di decessi nei bambini sotto i 5 anni. Negli Stati Uniti, contesto assimilabile a quello italiano, le morti associate a rotavirus colpiscono soprattutto i bambini tra 4 e 23 mesi d’età: allo stato attuale, tuttavia, si stima che la vaccinazione potrebbe prevenire 8 decessi su 10 e ridurre la severità della malattia.</p>
 </sec>
 <sec>
  <title>MATERIALI E METODI</title>
  <p>Nel comune di Cerignola (Asl Foggia) tale vaccinazione è stata per lungo tempo poco accettata o addirittura evitata dai genitori sebbene numerosi fossero i ricoveri a seguito di GE da rotavirus registrati.</p>
  <p>A partire da Gennaio 2019 è stata istituita una rete con l’obbiettivo di aumentare l’adesione a tale vaccinazione; tale rete ha visto coinvolti i pediatri di libera scelta locali, il reparto di Pediatria del Presidio Ospedaliero territoriale e l’ambulatorio di vaccinazioni del Servizio Igiene Pubblica - sede Cerignola.</p>
  <p>Presso il PO territoriale, nell’unità neonatale della Pediatria, al momento di dimissione del neonato, si è provveduto alla consegna di una lettera informativa relativa a tale vaccinazione; i PLS e l’ambulatorio vaccinale si sono occupati invece di un 
   <italic>counseling</italic> mirato a illustrare i benefici della vaccinazione anti-rotavirus.
  </p>
  <p>L’anagrafe vaccinale regionale su piattaforma Giava ha permesso di monitorare l’adesione alla vaccinazione e di analizzare le relative coperture vaccinali.</p>
 </sec>
 <sec>
  <title>RISULTATI</title>
  <p>Analizzando i dati Giava, per la coorte di nascita 2018, anno in cui non era ancora attiva la rete suddetta, è risultato una copertura pari al 14,35% per la prima dose e al 1,7% per la seconda dose (intervallo somministrazione 2/03/2018 al 31/01/2019).</p>
  <p>Con l’avvio di tale rete su 129 nuovi nati (trimestre novembre 2018-gennaio 2019) risultavano 109 i vaccinati con prima dose (intervallo somministrazioni: 01/02/2019 al 24/05/2019) con una percentuale di copertura pari al 84.5% e 52 i vaccinati con seconda (40,3%).</p>
 </sec>
 <sec>
  <title>CONCLUSIONI</title>
  <p>A conclusione, sembra doveroso ribadire quanto la collaborazione tra tutti gli autori coinvolti abbia rappresentato una strategia utile ad affrontare la 
   <italic>Vaccine Hesitancy</italic> in un determinato contesto sociale, culturale ed economico.
  </p>
 </sec>
</abstract>
