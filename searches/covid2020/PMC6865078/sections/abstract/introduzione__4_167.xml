<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Uno dei fenomeni sociali più diffusamente discussi oggigiorno è quello del bullismo, comportamento intenzionale di tipo violento e vessatorio nei confronti di soggetti incapaci di difendersi. Tale problematica si correla in maniera interdipendente con i livelli di autostima dei giovanissimi che, a loro volta, hanno ricadute sugli outcomes di benessere e qualità della vita in età evolutiva.</p>
  <p>Scopo del presente studio è quindi indagare i nessi esistenti tra livelli di autostima e bullismo.</p>
 </sec>
 <sec>
  <title>MATERIALI E METODI</title>
  <p>Il Test di valutazione Multidimensionale dell’Autostima (TMA, Bracken), finalizzato alla rilevazione dell’autostima in età evolutiva, è stato somministrato a tutti i 426 alunni di una scuola secondaria di primo grado di Milano.</p>
  <p>Tale questionario standardizzato consta di 150 items organizzati in sei sottodimensioni (Interpersonale, Competenze, Emotività, Successo scolastico, Vita familiare, Vissuto corporeo).</p>
  <p>I punteggi globali e parziali sono stati correlati con variabili di interesse quali l’essere vittima o perpetratore di bullismo o cyberbullismo ed il tempo trascorso davanti ad un device elettronico.</p>
 </sec>
 <sec>
  <title>RISULTATI</title>
  <p>La percentuale di compilazione del questionario è stata del 89,4% (n = 381).</p>
  <p>Le vittime di bullismo sono risultate essere il 32,8% degli intervistati (n = 125; M = 33,8%, F = 31,6%). Il 13,6% ha dichiarato di aver subito atti di cyberbullismo (n = 52; M = 13,3%, F = 14,0%).</p>
  <p>La percentuale di studenti vittima di cyberbullismo sale al 28,0% tra coloro che hanno subito bullismo e le due condizioni risultano correlate statisticamente (p &lt; 0,01 Mantel-Haenszel).</p>
  <p>Il 21,0% (n = 80) ha dichiarato inoltre di essere perpetratore di atti di cyberbullismo, con una significativa differenza di genere (M = 25,2%, F = 15,8%; RR 1,6 IC95% 1,05-2,43) e con maggiore frequenza negli alunni delle classi terze (22,4%) e seconde (27,1%) rispetto alle prime (12,7%).</p>
  <p>La vittimizzazione da cyberbullismo risulta essere fattore predisponente alla messa in atto di simili vessazioni (RR = 2,55; IC95% 1,74-3,76).</p>
  <p>Il valore di autostima globale tra le vittime di bullismo è significativamente più basso rispetto alle non vittime (87,5 vs 95,4), con ricadute in tutte le sei dimensioni, in particolare 
   <italic>Interpersonale</italic> ed 
   <italic>Emozionale</italic>.
  </p>
  <p>Nei ragazzi autori di cyberbullismo si rileva un livello di autostima globale inferiore rispetto ai coetanei non perpetratori (86,7 vs 94,5).</p>
  <p>Infine, l’essere vittima di cyberbullismo correla positivamente con il tempo trascorso davanti a devices elettronici (p&lt;0,01 x
   <sup>2</sup>).
  </p>
 </sec>
 <sec>
  <title>CONCLUSIONI</title>
  <p>Il bullismo può essere considerato una problematica di sanità pubblica. È necessario quindi implementare interventi educativi preventivi quali 
   <italic>health promotion</italic> e 
   <italic>social skills training</italic>, nonché sostenendo l’empowerment dell’autostima al fine di formare futuri adolescenti dotati di autoefficacia e resilienza, in un’ottica di “vaccino sociale”.
  </p>
 </sec>
</abstract>
