<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>I casi di morbillo in Italia avvengono prevalentemente in persone non vaccinate, sia negli adulti che nei bambini: epidemie con decessi sono in corso in Paesi che avevano precedentemente interrotto focolai epidemici di trasmissione, a causa di coperture non ottimali.</p>
  <p>Sebbene l’adesione alle vaccinazioni in Italia sia in aumento, possono verificarsi dei focolai all’interno di determinati contesti, indipendentemente dalla soglia di copertura nelle nuove coorti vaccinali. La presenza di una percentuale di vaccinati contro il morbillo inferiore in adolescenti e adulti, come ad esempio per la coorte del 1999 (81.22 1
   <sup>a</sup>, 77.73 2
   <sup>a</sup> dose - Min. Sal.), costituisce una potenziale sacca di propagazione per nuovi focolai epidemici.
  </p>
 </sec>
 <sec>
  <title>MATERIALI E METODI</title>
  <p>Riportiamo il caso di una donna macedone di 49 anni residente in provincia di Treviso che, 10 giorni dopo il rientro dal Paese di origine, per l’insorgenza di febbre e astenia, si è recata in Pronto Soccorso dove, attendendo in sala d’attesa senza isolamento respiratorio, ha contagiato un ragazzo di 13 anni non vaccinato.</p>
  <p>Alcuni giorni dopo è stato diagnosticato il morbillo anche alla barista dell’ospedale, italiana di 49 non precedentemente vaccinata. Un caso analogo, non correlabile epidemiologicamente, è avvenuto nel Pronto Soccorso di un ospedale limitrofo nello stesso periodo a carico di un soggetto di 51 anni che rientrava dalla Macedonia del Nord.</p>
 </sec>
 <sec>
  <title>RISULTATI</title>
  <p>Questi casi non rappresentano un’eccezione, ricalcando invece eventi simili che si sono verificati nel nostro Paese. Normalmente il virus del morbillo contagia il 90% delle persone non immuni che entrano in contatto con un ammalato: in un setting ospedaliero con presenza di soggetti immunodepressi il rischio di malattia e di complicanze è significativamente più elevato.</p>
  <p>Dati di copertura vaccinale incompleti o frammentari negli adulti, mancanza di una metodologia sistematica per la raccolta dei dati, mancanza di documentazione sanitaria individuale del Paese di origine e barriere culturali, linguistiche, burocratiche e amministrative possono costituire fattori rilevanti di rischio, indipendenti dal livello di copertura vaccinale nelle nuove coorti.</p>
 </sec>
 <sec>
  <title>CONCLUSIONI</title>
  <p>La crescente proporzione di casi tra gli adulti, dovuta alle attuali lacune di immunità in gruppi specifici, evidenzia la necessità di attuare le campagne di recupero previste dal Piano Nazionale Eliminazione Morbillo e Rosolia congenita (PNEMoRc 2019-2023).</p>
 </sec>
</abstract>
