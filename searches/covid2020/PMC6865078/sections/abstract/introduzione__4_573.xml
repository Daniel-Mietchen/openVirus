<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’elevata circolazione di batteri resistenti agli antibiotici rappresenta un importante e crescente fattore di rischio per la salute e la sicurezza dei pazienti nei vari 
   <italic>setting</italic> di cura ospedalieri e territoriali, determinando un mutamento nel quadro epidemiologico locale, regionale e nazionale. Essi sono responsabili di gravi complicanze infettive in pazienti critici, gravate da un alto tasso di letalità (oltre il 50% nelle batteriemie), sono causa di ospedalizzazioni prolungate ed approcci terapeutici più complessi (limitate opzioni terapeutiche) e si comportano come patogeni opportunisti nei soggetti a rischio. Tale problematica ha delle ripercussioni gravi sul piano clinico, assistenziale (richiedono l’attuazione di misure di controllo restrittive ed uniformi da parte di tutto il personale) ed a livello di Sanità Pubblica. L’ospedale dove è stata condotta la sorveglianza ha implementato in particolar modo negli ultimi anni un piano di formazione degli operatori sanitari sull’igiene delle mani e sulla 
   <italic>antimicrobial stewardship</italic> finalizzata a contrastare la diffusione dei microrganismi 
   <italic>alert</italic> multiresistenti nel contesto ospedaliero. L’obiettivo dello studio è stato quello di sorvegliare l’andamento dei microrganismi 
   <italic>alert</italic> multiresistenti agli antibiotici di maggior interesse clinico in ambito ospedaliero.
  </p>
 </sec>
 <sec>
  <title>MATERIALE E METODI</title>
  <p>È stato condotto uno studio osservazionale retrospettivo presso un ospedale metropolitano Genovese, di rilievo nazionale e di alta specializzazione dotato di 450 posti letto utilizzando il database di sorveglianza dei microrganismi 
   <italic>alert</italic> multiresistenti. Sono stati raccolti i dati dal 1° gennaio 2015 al 31 dicembre 2018 ed è stato calcolato il tasso di incidenza (n. isolati/1.000 pz-giorno) sia totale sia per microorganismo.
  </p>
 </sec>
 <sec>
  <title>RISULTATI</title>
  <p>Durante il periodo considerato sono state effettuate 2.980 segnalazioni su 65.933 pazienti (tasso incidenza 5,56/1.000 pz-giorno). Le principali sedi degli isolamenti sono state: urine da catetere (26,31%), emocoltura (21,98%) ed emocoltura da CVC (10,94%). Analizzando l’andamento annuale dei microrganismi 
   <italic>alert</italic> si osserva che 
   <italic>A. baumanni</italic> ha subito un incremento nel 2016 (0,26/1.000 pz-giorno), per poi scendere nei due anni successivi (0,07/1.000 pz-giorno nel 2017 e 0,06/1.000 pz-giorno nel 2018). Un andamento costante è stato rilevato per 
   <italic>E. coli</italic> (ESBL e carbapenemasi), i VRE e le KPC. Per quanto riguarda 
   <italic>P. aeuriginosa</italic> e MRSA è stata evidenziata una diminuzione tra il 2015 ed il 2018 rispettivamente pari a 23,36% e 34,46%.
  </p>
 </sec>
 <sec>
  <title>CONCLUSIONI</title>
  <p>In base ai risultati ottenuti è stato possibile osservare un miglioramento complessivo relativamente al tasso di incidenza dei microrganismi considerati probabilmente correlato alla politica di formazione sugli operatori sanitari sull’igiene delle mani delle mani e sulla 
   <italic>antimicrobial stewardship</italic> attuata negli ultimi anni.
  </p>
 </sec>
</abstract>
