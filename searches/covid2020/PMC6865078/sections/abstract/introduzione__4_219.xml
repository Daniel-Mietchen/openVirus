<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il consumo di tabacco comporta molteplici aspetti, non solo sanitari ma anche socio-culturali, psicologici ed economici. Promuovere una cultura libera dal tabacco, quindi, richiede un approccio globale e multifattoriale.</p>
  <p>Tenendo conto della normativa vigente a livello nazionale e all’interno dell’Università Sapienza di Roma, il Dipartimento di Sanità Pubblica e Malattie Infettive ha sviluppato il progetto “Dipartimento senza fumo” per promuovere la salute del singolo, della comunità e la salvaguardia dell’ambiente.</p>
  <p>L’obiettivo del presente studio è rendere il Dipartimento di Sanità Pubblica e Malattie Infettive un luogo libero dal fumo, costituendo un modello di promozione della salute nel pieno rispetto della normativa vigente, tutelando la salute e la sicurezza nei luoghi di lavoro e/o di studio e assicurando il decoro nei luoghi pubblici. Lo studio si propone, inoltre, di favorire la “Health Literacy” come una delle “missions” universitarie e di sensibilizzare altri dipartimenti a diventare luoghi liberi dal fumo.</p>
 </sec>
 <sec>
  <title>MATERIALI E METODI</title>
  <p>Il progetto è indirizzato al personale e agli studenti che frequentano il Dipartimento di Sanità Pubblica e Malattie Infettive dell’Università Sapienza di Roma e prevede: 1) la misurazione del Particolato Aerodisperso (frazioni PTS, PM
   <sub>10</sub>, PM
   <sub>4</sub>, PM
   <sub>2,5</sub> e PM
   <sub>1</sub>) in ambienti indoor e outdoor, specificatamente selezionati, prima e dopo l’intervento di promozione della salute; 2) la somministrazione di un questionario pre/post intervento per valutare le caratteristiche degli utenti del Dipartimento; 3) l’implementazione della cartellonistica dei divieti di fumo; 4) la realizzazione di posters di promozione della salute; 5) la creazione di aree dedicate ai fumatori e la delimitazione di aree “smoke-free”.
  </p>
 </sec>
 <sec>
  <title>RISULTATI</title>
  <p>Lo studio è in corso di realizzazione. Si prevedono, nelle fasi post intervento, la diminuzione dei livelli di PM indoor e outdoor, la diminuzione della prevalenza di fumatori all’interno del Dipartimento, il maggior rispetto delle aree “smoke-free” e dei divieti di fumo oltre che la maggiore consapevolezza degli utenti del Dipartimento rispetto al tema trattato.</p>
 </sec>
 <sec>
  <title>CONCLUSIONI</title>
  <p>Il progetto “Dipartimento senza fumo” costituisce un intervento che va oltre il mero rispetto della legge e che ha come obiettivo principale la promozione della salute e il rispetto dell’ambiente. Esperienze simili sono già in atto in altri Paesi e alcune università stanno addirittura promuovendo i campus “smoke-free”. Se questo progetto coinvolgerà altri Dipartimenti dell’Ateneo, con un “effetto domino”, l’Università Sapienza potrebbe promuovere la salute in maniera concreta e trasversale, per tutti gli studenti, indipendentemente dai loro percorsi di studio, per tutto il personale e per tutti gli utenti.</p>
 </sec>
</abstract>
