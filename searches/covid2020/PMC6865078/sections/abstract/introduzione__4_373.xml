<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’influenza è un grave problema di Sanità Pubblica; infatti, in Italia il sistema di sorveglianza segnala, ogni anno, dai 6 agli 8 milioni di casi di 
   <italic>influenza-like Illness</italic> (ILI). La vaccinazione è il mezzo più efficace per contrastare la malattia e le sue complicanze, tuttavia a causa della variabilità del virus influenzale l’efficacia della vaccinazione varia da stagione a stagione.
  </p>
  <p>All’interno di un progetto europeo (DRIVE) è stato condotto, nella stagione 2018/19, uno studio di coorte per valutare l’
   <italic>effectiveness</italic> dei vaccini antinfluenzali negli operatori sanitari in 2 regioni italiane (Liguria e Lombardia). Lo studio è stato coordinato dal Centro Interuniversitario di Ricerca sull’Influenza e le altre Infezioni Trasmissibili (CIRI-IT).
  </p>
 </sec>
 <sec>
  <title>MATERIALI E METODI</title>
  <p>La popolazione dello studio comprendeva operatori sanitari di età compresa tra 18 e 65 anni. I soggetti sono stati arruolati tra la 40
   <sup>a</sup> e la 51
   <sup>a</sup> settimana del 2018 e seguiti fino alla 17
   <sup>a</sup> settimana del 2019. Per ogni soggetto arruolato sono stati raccolti i dati demografici, informazioni sulla presenza di patologie croniche, altri fattori di rischio e status vaccinale compreso il tipo di vaccino utilizzato. Su tutti i soggetti che sviluppavano una ILI e contattavano lo staff del CIRI-IT era eseguito un tampone oro-faringeo. La ricerca dei virus influenzali era eseguita tramite test di biologia molecolare.
  </p>
 </sec>
 <sec>
  <title>RISULTATI</title>
  <p>Sono stati arruolati 4.483 operatori sanitari (2.270 a Genova e 2.213 a Milano) di cui 1.459 erano vaccinati (32,5%). Sono stati raccolti 309 tamponi oro-faringei e 72 (23,3%) risultarono positivi. Nei gruppo dei vaccinati 157 soggetti hanno contattato il CIRI-IT per ILI: 35 di questi sono risultati positivi per influenza. Tutti i campioni positivi appartenevano al tipo A (H1N1: 39 e H3N2: 33). Nessun caso di virus B è stato osservato.</p>
 </sec>
 <sec>
  <title>CONCLUSIONI</title>
  <p>Il nostro studio di coorte ha evidenziato un incremento dell’adesione alla vaccinazione negli operatori sanitari a dimostrazione dell’importanza di condurre campagne di sensibilizzazione “tailor-made”.</p>
  <p>La stagione 2018/2019 è stata dominata dai virus influenzali A, in accordo con i risultati ottenuti dalla sorveglianza nazionale. Solo il 2,4% dei vaccinati ha sviluppato influenza confermata in laboratorio.</p>
 </sec>
</abstract>
