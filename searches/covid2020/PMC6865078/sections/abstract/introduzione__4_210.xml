<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La recente crisi economica ha avuto un forte impatto sulla condizione lavorativa della popolazione. Gli indicatori economici evidenziano una situazione particolarmente grave per l’Umbria.</p>
  <p>Scopo del lavoro è analizzare, attraverso gli indicatori disponibili dalla sorveglianza PASSI, eventuali cambiamenti socioeconomici e sanitari nel tempo tra i giovani, categoria nella quale sembrano concentrarsi le maggiori ricadute della crisi.</p>
 </sec>
 <sec>
  <title>MATERIALI E METODI</title>
  <p>Dati ISTAT su popolazione residente 2002-2018.</p>
  <p>Sistema di sorveglianza PASSI 2008-2018. Analisi tra i 18-34enni delle variabili: anno di rilevazione, occupazione, laurea, stato civile, cittadinanza, difficoltà economiche percepite (come arriva a fine mese), probabilità di perdere il lavoro, stato di salute percepito, fattori di rischio comportamentali. Analisi statistica con EpiInfo 3.5.1</p>
 </sec>
 <sec>
  <title>RISULTATI</title>
  <p>In Umbria nel 2002-18 la numerosità dei 18-34enni presenta un decremento medio dell’1% annuo, passando da 179.338 a 147.619. Inoltre la proporzione dei giovani sul totale si riduce nel tempo, passando dal 21.7% (2002) al 16.7% (2018).</p>
  <p>Dai dati PASSI 2015-18 (n = 4360) emerge che: il 62% dei 18-34enni è occupato, quota significativamente inferiore rispetto ai 18-65enni (71%); il 24% ritiene propabile perdere il lavoro (OR 1.62 p = 0.0001). Inoltre il 27% è laureato, il 62% non riferisce difficoltà economiche, il 13% è straniero e il 19% è coniugato/convivente. Sono maggiormente occupati i maschi (OR 1.79; p &lt; 0.00001) e i laureati (OR 1.97; p &lt; 0.00001).</p>
  <p>L’analisi degli indicatori nel tempo mostra: un significativo calo degli occupati (OR 0.92; p &lt; 0,00001) e di chi è sposato/convivente (OR 0.96 p = 0,0074); un aumento dei laureati (OR1.05; p = 0,0005), degli stranieri (OR 1.15; p &lt; 0,00001), di chi non riferisce difficoltà economiche (OR 1.03 p = 0,0319); tra gli occupati cala la paura di perdere il lavoro (OR 0.83; p = 0,0006); aumentano inoltre coloro che percepiscono uno stato di salute buono (OR 1.08; p = 0.0001). Non emergono cambiamenti tra i fattori di rischio comportamentali ad eccezione dell’aumento del consumo di alcol a maggior rischio (OR 1.05; p = 0.0002)</p>
 </sec>
 <sec>
  <title>CONCLUSIONI</title>
  <p>I 18-34enni umbri sono in continuo calo, fenomeno verosimilmente attribuibile al concomitante calo della natalità. Il quadro che emerge dall’analisi dei dati per i giovani umbri mostra elementi compatibili con l’effetto della crisi economica. Conforta il diminuire della percezione della probabilità di perdere il lavoro, sebbene ancora consistente in questa fascia di età. Il calo degli occupati, dei coniugati/conviventi e l’aumento dei laureati fanno ipotizzare una maggior permanenza in famiglia. Non si osservano cambiamenti dei fattori di rischio comportamentali, eccetto il preoccupante aumento del consumo di alcol.</p>
 </sec>
</abstract>
