<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La vaccinazione rappresenta una priorità di Sanità Pubblica, soprattutto in soggetti che presentano particolari condizioni morbose che espongono ad un aumentato rischio di contrarre malattie infettive invasive e di sviluppare gravi complicanze. In Italia il PNPV 2017-2019 raccomanda di vaccinare i pazienti con patologie polmonari croniche per garantire l’immunizzazione e prevenire difterite, tetano, pertosse, influenza, polmonite da pneumococco, morbillo, parotite, rosolia, varicella, Herpes zoster. Abbiamo, pertanto, ritenuto interessante mettere a punto una procedura multidisciplinare per la gestione del programma di immunizzazione previsto per i pazienti con patologie respiratorie croniche.</p>
 </sec>
 <sec>
  <title>MATERIALI E METODI</title>
  <p>Il campione da includere nello studio sarà reclutato presso gli Ambulatori specialistici e le U.O. di Pneumologia dell’Azienda Sanitari Provinciale e dell’Azienda Ospedaliero-Universitaria “Mater-Domini” di Catanzaro. A tal fine saranno coinvolti gli Specialisti in Pneumologia, Medicina Interna e Geriatria ambulatoriali ed ospedalieri che svolgeranno un adeguato counselling, informando il paziente sull’importanza di eseguire le vaccinazioni previste dal PNPV 2017-2019 ed indirizzandolo ad uno dei Centri di Vaccinazione di riferimento dislocati sul territorio; i Medici Igienisti che prenderanno in carico il paziente a rischio e lo seguiranno per l’intero calendario vaccinale, somministrando le vaccinazioni raccomandate con il timing appropriato; i Direttori Medici di Presidio, per organizzare la procedura all’interno del Presidio Ospedaliero e, se possibile, dedicare un ambulatorio vaccinale di riferimento intraospedaliero. Le vaccinazioni saranno, di volta in volta, riportate sull’apposito libretto vaccinale, che servirà allo pneumologo per verificare lo stato vaccinale del paziente durante le visite di follow-up.</p>
 </sec>
 <sec>
  <title>RISULTATI</title>
  <p>Il percorso condiviso e multidisciplinare di immunizzazione, consentirà di migliorare la copertura per le vaccinazioni raccomandate dal PNPV 2017-2019 e, pertanto, di prevenire le possibili gravi infezioni e complicanze correlate, cui sono particolarmente esposti tali soggetti.</p>
 </sec>
 <sec>
  <title>CONCLUSIONI</title>
  <p>L’immunizzazione dei pazienti con patologie polmonari croniche rappresenta un problema irrisolto nella Regione Calabria, come in altre Regioni del Paese. La presente procedura intende individuare e superare gli eventuali ostacoli al percorso vaccinale in questo gruppo a rischio, grazie alla interazione di diverse competenze professionale presenti sul territorio.</p>
 </sec>
</abstract>
