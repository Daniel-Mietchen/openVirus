<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Numerose evidenze scientifiche sottolineano il ruolo che l’esercizio fisico ricopre non solo per mantenere lo stato di buona salute fisica e mentale, ma anche nella prevenzione e nella cura delle malattie croniche non trasmissibili. Ne consegue che le strategie di cura delle malattie croniche richiedono oltre alla promozione di stili di vita sani e alle terapie farmacologiche, la promozione, prescrizione e somministrazione dell’esercizio fisico. Attività introdotta tra le linee strategiche del Dipartimento di Prevenzione.</p>
 </sec>
 <sec>
  <title>MATERIALI E METODI</title>
  <p>Avvio del Centro sperimentale per la promozione, prescrizione e somministrazione dell’esercizio fisico, per sostenere e accompagnare la persona nell’acquisizione delle capacità di gestione autonoma del proprio programma e valutare periodicamente gli effetti della pratica dell’esercizio fisico, in particolare, a quelle persone in cui si registrano condizioni cliniche di maggiore rischio di aggravamento e/o riacutizzazione. Le persone che accedono al Centro dovranno in via preliminare, essere valutate, in modo che la somministrazione dell’esercizio fisico sia svolta in ambiti a impegno e complessità di monitoraggio crescenti.</p>
  <p>L’accesso alle attività del Centro, è aperto a tutti i soggetti, con patologia a media e alta complessità (trapiantati d’organo solido, cardiopatia coronarica cronica compresi i soggetti sottoposti a rivascolarizzazione coronarica, sindrome metabolica, diabete mellito di tipo I e II, obesità medio-grave, anziani…) stabilizzati dal punto di vista clinico, di età compresa tra 18 e 80 anni.</p>
  <p>Per la prescrizione “accurata e personalizzata” dell’esercizio, la persona dovrà essere sottoposta a una serie di misurazioni-test scelti in base al giudizio del Medico dello Sport e dai responsabili del Dipartimento di Area Medica - Corso di Laurea in Scienze Motorie dell’Università di Udine. Il Medico dello Sport e i responsabili del gruppo di ricerca redigeranno quindi un programma di esercizio fisico individualizzato. A conclusione del percorso in ambiente protetto la persona sarà inviata alle palestre convenzionate del territorio per la prosecuzione del programma prescritto ed è previsto un follow-up a cadenza semestrale.</p>
 </sec>
 <sec>
  <title>RISULTATI</title>
  <p>La creazione di una rete tra Regione, Università di Udine, Cardiologi dello sport e Dipartimento di Prevenzione, ha permesso di avviare il Centro di prescrizione e somministrazione dell’esercizio fisico, avvalendosi dei laureati in scienze motorie e acquisendo l’attrezzatura sportiva e clinica necessaria.</p>
 </sec>
 <sec>
  <title>CONCLUSIONI</title>
  <p>Presso il Dipartimento di Prevenzione dell’AAS 3 a Gemona del Friuli nasce il primo centro regionale sperimentale per la Promozione, Prescrizione e Somministrazione dell’esercizio fisico personalizzato con accesso gratuito degli utenti inviati da specialisti e medici di famiglia.</p>
 </sec>
</abstract>
