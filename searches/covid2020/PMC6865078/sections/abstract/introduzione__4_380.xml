<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Gli operatori sanitari (OS) rappresentano la categoria professionale maggiormente esposta al rischio di contrarre malattie infettive vaccino-prevenibili. La vaccinazione dell’OS è strumento di protezione individuale, garantisce la continuità dei servizi assistenziali e consente di prevenire la trasmissione degli agenti patogeni.</p>
  <p>Le coperture vaccinali negli OS restano basse e di conseguenza esitano casi di trasmissione di malattie vaccino-prevenibili da OS a paziente.</p>
 </sec>
 <sec>
  <title>METODI</title>
  <p>Da dicembre 2017 è attivo presso l’UOC Igiene dell’AOU Policlinico Bari un ambulatorio per la profilassi delle malattie infettive per gli OS che, nell’ambito delle attività di sorveglianza sanitaria curate dall’UOC di Medicina del Lavoro, sono sottoposti a valutazione dello stato di immunità/suscettibilità per morbillo, parotite, rosolia, varicella e HBV. Inoltre, viene valutato lo storico vaccinale e predisposto un programma di vaccinazione individuale. Gli OS possono esprimere il dissenso all’esecuzione delle vaccinazioni proposte.</p>
  <p>L’analisi prende in considerazione i dati relativi al periodo dicembre 2017/gennaio 2019.</p>
 </sec>
 <sec>
  <title>RISULTATI</title>
  <p>Nel periodo considerato sono stati esaminati 449 OS, di cui 181 (40,3%) appartenevano a UOC ad elevato rischio per meningite meningococcica.</p>
  <p>235/449 (52,3%) OS erano infermieri, 96/449 (21.4%) medici, 111/449 (24.7%) appartenevano ad altre categorie professionali. Di 7/449 (1,6%) OS non si conosceva la professione.</p>
  <p>Il certificato vaccinale era disponibile per 228/449 (50,8%) OS. Tra questi, 137/228 (60,1%) necessitava di una dose booster di vaccinazione anti-dTap, proposta a 126/137 (92,0%).</p>
  <p>103/449 (22,9%) erano suscettibili per HBV, 29/449 (6,5%) per Morbillo, 48/449 (10,7%) per Rosolia, 35/449 (7,8%) per Parotite e 42/449 (9,4%) per Varicella. Tra questi sono stati vaccinati 42/103 (40,8%) per HBV, 10/29 (34,5%) per Morbillo, 17/48 (35,4%) per Rosolia, 8/35 (22,9%) per Parotite e 17/42 (40,5%) per Varicella.</p>
  <p>Il tasso di sieroconversione dopo dosi vaccinali è risultato alto per tutti i vaccini (&gt; 80%).</p>
  <p>La vaccinazione anti-meningococco ACYW135 è stata offerta a 71/181 (39,2%) OS afferenti a UOC ad elevato rischio, mentre la vaccinazione anti-meningococco B a 81/181 (44,8%). Tra questi il 23,1% ha rifiutato.</p>
  <p>In totale, 183/449 (40,8%) OS necessitavano di vaccinazione e tra questi, 28/183 (15,3%) hanno espresso il proprio dissenso ad almeno uno dei vaccini offerti.</p>
 </sec>
 <sec>
  <title>CONCLUSIONI</title>
  <p>Nonostante le numerose raccomandazioni, ottenere alti livelli di immunizzazione negli OS resta una sfida. È fondamentale quindi implementare l’informazione al fine di promuovere l’aggiornamento degli OS. In futuro, resta da valutare se il rifiuto della vaccinazione da parte dell’OS possa determinare possibili conseguenze sulla formulazione del giudizio di idoneità del lavoratore, oggetto di costante dibattito.</p>
 </sec>
</abstract>
