<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Lo scopo di questo studio è stato valutare l’intensità di utilizzo degli antibiotici e l’epidemiologia dell’antibioticoresistenza in un’Unità di Terapia Intensiva (UTI).</p>
 </sec>
 <sec>
  <title>MATERIALI E METODI</title>
  <p>Nell’ambito di un sistema di sorveglianza condotto con riferimento alla metodologia del National Healthcare Safety Network, sono stati raccolti i dati relativi all’utilizzo degli antibiotici (molecola, dosaggio e durata) e gli isolamenti microbiologici (microrganismo e relativo antibiogramma) nel periodo dicembre 2017 - gennaio 2019 presso la Clinica di Anestesia e Rianimazione dell’AOU Ospedali Riuniti di Ancona</p>
  <p>Il consumo totale e per classi d’interesse degli antibiotici sono stati valutati utilizzando la metodologia Defined Daily Dose (DDD) per 100 giornate di degenza (HD). Per l’analisi del trend è stato utilizzato il test di Cochran Armitage valutando i dati su base trimestrale.</p>
  <p>La densità d’incidenza degli isolamenti per ogni microrganismo è stata espressa come tasso d’isolamento per 100 HD.</p>
 </sec>
 <sec>
  <title>RISULTATI</title>
  <p>Sono stati sorvegliati 279 pazienti, di cui l’87,5% (n = 244) è stato sottoposto a terapia antibiotica, per un consumo totale di antibiotici di 200 DDD/100 HD (IC 95% 195-204).</p>
  <p>Le classi più utilizzate sono state: penicilline (54,5 DDD/100 HD; IC 95% 52,8-56,1), chinoloni (24,2 DDD/100 HD; IC 95% 22,8-25,6), carbapenemi (21,9 DDD/100 HD; IC 95% 20,5-23,3), cefalosporine di prima, seconda e quarta generazione (13,4 DDD/100 HD; IC 95% 12,3-14,6) e di terza generazione (11,4 DDD/100HD; IC 95% 10,4-12,5). Nel periodo in studio è stato rilevato un trend di utilizzo in diminuzione (p &lt; 0,05).</p>
  <p>I batteri isolati più frequentemente sono stati: 
   <italic>Staphylococcus aureus</italic>, di cui il 9% (IC 95% 3,0-20,0) meticillino-resistente (MRSA); 
   <italic>Escherichia coli</italic>, di cui il 5% (IC 95% 0,6-17,3) resistente ai carbapenemi e il 18% (IC 95% 7,5-33,5) produttore di Extended Spectrum Beta Lactamase (ESBL); 
   <italic>Klebsiella pneumoniae</italic>, di cui il 28% (IC 95% 9,7-53,4) resistente ai carbapenemi e il 17% (IC 95% 3,6-41,4) produttore di ESBL; 
   <italic>Pseudomonas aeruginosa</italic>, di cui il 15% resistente ai carbapenemi (IC 95% 3,2-37,9) e il 20% resistente ai fluorochinoloni(IC 95% 5,7-43,66 e 
   <italic>Acinetobacter baumannii</italic>, di cui il 60% (IC 95% 14,7-94,7) resistente ai carbapenemi.
  </p>
 </sec>
 <sec>
  <title>CONCLUSIONI</title>
  <p>Nonostante il rilievo di un utilizzo elevato di farmaci antibiotici, è stato osservato trend in diminuzione rispetto all’inizio della rilevazione. L’incidenza di 
   <italic>Klebsiella pneumoniae</italic> resistente ai carbapenemi e di MRSA risulta relativamente contenuta, da rilevare l’emergenza della resistenza ai carbapenemi in 
   <italic>Escherichia coli</italic>. I dati suggeriscono come sia necessaria un’attenta politica di stewardship antibiotica, associata a sistemi di sorveglianza per il controllo dell’antibiotico-resistenza in UTI.
  </p>
 </sec>
</abstract>
