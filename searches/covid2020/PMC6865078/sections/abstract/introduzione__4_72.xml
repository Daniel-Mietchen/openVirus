<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le Malattie Cardiovascolari (MCV) rappresentano un problema di Sanità Pubblica, nella quasi totalità dei Paesi del Mondo, non solo in quelli industrializzati, ma anche in quelli definiti in via di sviluppo, sebbene, grazie anche a vari progetti che vanno ad agire sulla prevenzione, nei Paesi dell’area europea vi sia stata una diminuzione dei tassi di mortalità 
   <sup>
    <xref rid="art073_ref1" ref-type="bibr">1</xref>
   </sup>.
  </p>
  <p>Nel corso degli anni, nel territorio italiano si sono sviluppati vari progetti per la prevenzione delle MCV, infatti l’Italia ha partecipato ad alcuni progetti Europei per la Prevenzione delle MCV, tra i quali si ricorda il progetto Euraction. Sulla scia di questo, nella Regione Veneto, nel 2006 è stato attivato, sul modello della strategia di popolazione, il “Progetto Cariverona-Regione Veneto: prevenzione cardiovascolare”, di durata triennale che ha coinvolto 5 aziende ULSS venete e l’azienda ospedaliera di Verona. Il progetto si articolava in due programmi: la valutazione del rischio cardiovascolare nella popolazione sana e la prevenzione delle recidive nei soggetti che hanno già avuto accidenti cardiovascolari.</p>
  <p>A livello nazionale, probabilmente uno dei progetti che ha rivestito particolare rilevanza per i numeri raggiunti è il Progetto Cuore; da citare anche il progetto Michelangelo - PREVASC.</p>
  <p>È da queste esperienze che a partire dal 2008 nel Veneto è partito il Programma Organizzato di Prevenzione Attiva Cardiovascolare (POPAC) sul modello degli screening oncologici. Tale modello prevedeva che il centro per gli screening del Dipartimento di Prevenzione, in collaborazione con il Distretto Sanitario e i Medici di Medicina Generale (MMG), contattasse attivamente tutti i soggetti sani tra i 45 e i 59 anni, di entrambi i sessi, proponendo a coloro che evidenziavano dei fattori di rischio interventi di counselling e l’offerta di programmi specifici.</p>
  <p>I risultati preliminari sono stati molto incoraggianti e sulla base di questi dati, nel 2009, sempre nella Regione Veneto, grazie al supporto scientifico e tecnico del Coordinamento Regionale per la prevenzione e il Controllo delle Malattie del Veneto (CCMR - Veneto) si è sviluppato un secondo progetto finanziato dal Ministero della Salute che ha coinvolto 6 AULSS ed ha visto la chiamata attiva di oltre 17.000 persone, di età tra 45-59 anni. L’adesione alla convocazione è stata superiore al 60%. Il modello organizzativo utilizzato era sovrapponibile a quello proprio della prima ricerca.
   <sup>2</sup>
  </p>
  <p>Successivamente nel 2013, alla luce dei risultati soddisfacenti di questo ultimo progetto, all’interno del bando CCM 2013, il CCMR ha presentato il progetto “
   <italic>Programma organizzato di screening del rischio cardiovascolare finalizzato alla prevenzione attiva nei soggetti cinquantenni (“Cardio 50”)”.</italic>
  </p>
  <p>Questo progetto per la prevenzione del rischio cardiovascolare (Cardio 50), che ha visto il coinvolgimento di 22 Aziende Sanitarie Locali di 11 Regioni Italiane ha proposto, accanto all’analisi del rischio cardiovascolare (sul modello della “carta del rischio”), una valutazione degli stili di vita e di valori glicemici, colesterolemici e pressori, su popolazione sana nella coorte dei 50enni ai fini di indirizzare soggetti selezionati a percorsi di prevenzione e diagnostico-terapeutici appropriati.</p>
  <p>Nel corso degli anni questo progetto è diventato in alcune Regioni italiane un Programma strutturato di prevenzione all’interno del Piano Regionale di Prevenzione e, grazie all’interesssamento del Ministero della Salute e ISS, è stato proposto a livello europeo come 
   <italic>Best Practice</italic> e successivamente la Commisione Europea ha finanziato la sua diffusione in altri Paesi europei.
  </p>
 </sec>
 <sec>
  <title>MATERIALE E METODI</title>
  <p>In sintesi il programma di screening del rischio cardiovascolare è così suddiviso: 1. pre-valutazione con “pulizia delle liste” secondo criteri di esclusione (anamnesi positiva per eventi cardio-cerebrovascolari maggiori, malattia diabetica, ipertensione in terapia, patologie neoplastiche gravi in fase attiva, non autosufficienza, istituzionalizzazione); 2.chiamata attiva dei soggetti da parte del Centro Screening dell’Azienda USL; 3. visita di screening effettuata da un Operatore Sanitario debitamente formato, presso una sede localizzata all’interno del Dipartimento di Prevenzione o in altre sedi territoriali; 4. classificazione del soggetto visitato in un gruppo (di rischio); 5. proposta di percorsi specifici per gruppo di rischio.</p>
  <p>La visita di screening (visita di primo livello) prevede: la rilevazione di alcuni parametri antropometrici (peso, altezza, circonferenza vita); la misurazione della pressione arteriosa; l’esecuzione di uno stick glicemico e per la colesterolemia (qualora non fossero disponibili esami recenti e, comunque non anteriori a 3/6 mesi).</p>
  <p>Inoltre attraverso la somministrazione di un questionario standardizzato viene fatto uno studio sugli stili di vita (fumo, alimentazione, attività fisica).</p>
  <p>I dati rilevati vengono raccolti in una scheda valutativa (“bilancio di salute preventivo”).</p>
  <p>Sulla base della valutazione effettuata, i soggetti arruolati vengono suddivisi nei seguenti gruppi: GRUPPO A - parametri antropometrici, laboratoristici e pressione arteriosa nella norma; GRUPPO B - presenza di fattori di rischio comportamentali; GRUPPO C - nuovi ipertesi, iperglicemici, ipercolesterolemici (indipendentemente dai fattori di rischio comportamentali); GRUPPO D - soggetti considerati non eleggibili dai criteri di esclusione (“sfuggiti” alla pulizia delle liste).</p>
  <p>Per ciascun gruppo è stato individuato uno standard di intervento: l’invito ai soggetti di gruppo A a fungere da “collaboratori attivi” del progetto presso la comunità locale, rafforzando l’attuale buon stile di vita; per i soggetti di gruppo B, la fornitura di materiali informativi, un intervento di counselling individuale specifico, la facilitazione a sfruttare “le occasioni di salute” disponibili nella comunità attività fisica e tabagismo; per gli utenti del gruppo C è previsto l’invio al proprio MMG, il quale proporrà la normalizzazione dei valori alterati privilegiando l’intervento sugli stili di vita. Solo in caso di non risposta, da dichiarare tale non prima di 3-6 mesi dall’approccio preventivo, sarà considerata l’opportunità di un appropriato approccio farmacologico.</p>
  <p>I soggetti di classe B sono stati rivalutati a 6 mesi/1 anno dalla 1 visita di screening.</p>
 </sec>
 <sec>
  <title>RISULTATI</title>
  <p>In questi 10 anni di attività, si può stimare che lo screening cardiovascolare abbia permesso l’arruolamento di circa 70.000 soggetti (tra 1 visita e follow-up).</p>
  <p>Attualmente, risulta che a continuare il “Cardio 50” in modo più strutturato, all’interno di alcune AULSS, è la Regione Veneto, mentre altre Regioni lo fanno solo in piccole realtà locali e quelle che si sono dimostrate interessate, per motivi di tipo logistico-amministrativo non sono ancora partite con la chiamata attiva.</p>
  <p>Ad oggi il IV screening (che si affianca ai tre “classici” oncologici) ha dimostrato di essere accattivante per la popolazione, infatti il tasso di adesione che in alcune AULSS arriva anche al 70%, in media supera abbondantemente il 60%.</p>
  <p>Gli ultimi risultati nelle coorti di nascita dal 1964 al 1967 hanno dimostrato che circa il 20% dei soggetti valutati rientra in classe A il 22%, in classe B il 33%, in classe C 29%, in C1 il 7% e il rimanente 8% in classe D.</p>
  <p>Per quanto riguarda la misurazione dei parametri quali la glicemia ed ipertensione, risulta che meno del 10% è iperglicemico e circa il 26% è iperteso.</p>
  <p>Inoltre il 47% dei soggetti risulta avere un BMI ≥ 25 e il 20% è fumatore.</p>
 </sec>
 <sec>
  <title>DISCUSSIONE</title>
  <p>Lo screening cardiovascolare partito nel 2008, in due AULSS del Veneto, ha dimostrato da subito, di avere una buona adesione da parte della popolazione (più del 55%) e tale valore è andato via via ad aumentare nel corso degli anni, infatti non solo si è incrementato il numero di aderenti alla chiamata attiva, ma sono aumentate anche le ASL del Veneto e di altre Regioni che hanno attivato questo progetto e lo hanno inserito nei propri PRP.</p>
  <p>I risultati positivi hanno indotto il Ministero della Salute e ISS a presentarlo a livello Europeo e dopo essere stato definito dalla Commissione Europea come 
   <italic>Best Practice</italic> il “Cardio 50” è stato inserito nel terzo programma annuale di “Implementazione delle azioni dell’Unione nel campo della salute 2014-2020” (
   <italic>3rdProgramme of the Union’s action in the field of health 2014-2020)</italic> e grazie ad un finanziamento europeo è stato esteso anche in altre Nazioni.
  </p>
  <p>Anche la politica italiana, ha investito nel progetto e la senetrice Sonia Fregolent con il Testo DDL 869- XVIII Leg., lo ha presentato alla Commissione permanente (Igiene e Sanità) con lo scopo di estenderlo in tutto il territorio nazionale.</p>
  <p>Le attività dello screening, almeno per quanto riguarda la Regione del Veneto si sono mantenute più o meno costanti nel corso di questo decennio, coinvolgendo in modo attivo la figura degli Assistenti Sanitari che hanno dimostrato di avere un ruolo chiave nello screening stesso. Purtroppo, per problemi di tipo organizzativo, dopo l’introduzione della legge Lorenzin, per quanto riguarda l’obbligatorietà vaccinale, parte del personale dedicato allo screening si è dovuto impegnare nel recupero dei non vaccinati e per un certo periodo, anche le attività dello screening cardiovascolare hanno avuto dei rallentamenti.</p>
  <p>Mentre in alcune Regioni, una volta terminato l’innesco finanziario del progetto CCM, il “Cardio 50” non è stato implementato, in altre si è manifestato l’interesse, anche senza fianziamenti aggiuntivi, di avviarlo.</p>
  <p>Dalla sua attivazione, dapprima in forma di progetto pilota e successivamente con finanziamento CCM-Ministero della Salute, lo screning cardiovascolare ha permesso, nei Dipartimenti di Prevenzione, in cui si è sviluppato, di creare o ravvivare i percorsi di salute riguardante i tre principali fattori di rischio: tabagismo, inattività fisica, alimentazione scorretta. Inoltre, in alcuni casi ha portato all’apertura di collaborazioni con Società, Enti, Associazioni presenti nel territorio che talvolta erano sconosciute anche alla popolazione generale. Da una stima conclusiva del progetto però, alcuni percorsi di salute non hanno riscontrato una buona adesione da parte dei soggetti screenati, sopratttutto per quanto riguarda la disassuefazione dal fumo di sigaretta, infatti molti dei fumatori che erano intenzionati a smettere hanno deciso di farlo autonomamente, invece i corsi per l’alimentazione e per l’attività fisica hanno riscontrato un discreto sucesso.</p>
  <p>I dati rilevati nel corso degli anni, hanno dimostrato che mentre per alcuni parametri i valori si sono mantenuti più o meno costanti (es. sospetti “nuovi iperglicemici” o soggetti in sovrappeso), per altri sono migliorati (riduzione del numero di soggetti dediti al tabagismo) o peggiorati, come ad esempio gli ipertesi. Questo dato che è praticamente raddoppiato nel corso di questo decennio, deve farci riflettere sulle azioni da intraprendere anche a partire dall’età più precoci, in quanto gli ipertesi cinquatenni sono una quota ragguardevole.</p>
  <p>Sebbene lo screening abbia dimostrato con l’elevato numero di arruolati ed adesioni (in alcune AULSS si è sfiorato anche il 70% di adesione), e successivamente con le visite di follow-up, che nel breve termine, vi sia stato un miglioramento degli stili di vita alterati e/o dei parametri (glicemia, ipertensione, ipercolesterolemia) non nella norma, manca ancora un’analisi di esito sul lungo periodo. Questa criticità, non ancora risolta, per la mancanza di una partership con le Università Italiane, è sicuramente necessaria per avere una maggiore robustezza dei risultati ottenuti, infatti lo screening cardiovascolare risulta essere uno dei più grandi e longevi programmi di prevenzione cardiovascolare.</p>
  <p>Alla fine di questo decennio di attività, le criticità più importanti che si sono rilevate, sono legate più a problemi di tipo amministrativo e di riorganizzazione interna alle ASL che non nello svolgimento dello screening stesso, che ha dimostrato essere uno strumento valido per la prevenzione delle MCV, riconosciuto ormai anche a livello internazionale. Lo scopo quindi del prossimo futuro è di far diventare il “Cardio 50” un’attività di “sistema” all’interno dei Dipartimenti di Prevenzione, andando ad affiancare gli altri 3 screening oncologici.</p>
 </sec>
</abstract>
