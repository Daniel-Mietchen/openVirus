<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La terra dei fuochi indica in Campania una vasta area situata tra la provincia di Napoli e quella di Caserta caratterizzata da uno smaltimento abusivo di rifiuti tossici e speciali e dall’innesco di numerosi roghi di rifiuti che sono potenzialmente d’impatto sulla salute della popolazione indigena, con particolare riferimento alle neoplasie maligne. Considerato che tale insulto ambientale è quasi un ventennio che insiste sul territorio, questo studio vuole verificare se già esiste una sua eventuale influenza sulla mortalità. È stata, pertanto, confrontata la mortalità per tumori maligni dei Comuni terra dei fuochi (TF) e Comuni non terra dei fuochi (NTF) della provincia di Caserta per la verifica di eventuali differenze.</p>
 </sec>
 <sec>
  <title>MATERIALI E METODI</title>
  <p>Pel triennio 2013/2015 sono stati definiti e confrontati, nelle due aree (TF con n. 34 Comuni e una popolazione pari a 620.000 abitanti e NTF con n. 70 Comuni e una popolazione pari a 300.000 abitanti) i tassi grezzi per mortalità tumori maligni (codici da C000 a C979 Xª ICD), che sono poco dirimenti e l’età media dei decessi che meglio consente di esprimere considerazioni in merito.</p>
 </sec>
 <sec>
  <title>RISULTATI</title>
  <p>Di seguito si riportano i tassi grezzi (Regione Campania): 
   <list list-type="bullet">
    <list-item>
     <p>2013 (anno); 2, 23 (tasso x 1.000 TF); 2,28 (tasso x 1.000 NTF); 2,44 (tasso x 1.000);</p>
    </list-item>
    <list-item>
     <p>2014 (anno); 2, 38 (tasso x 1.000 TF); 2,56 (tasso x 1.000 NTF); 2,44 (tasso x 1.000);</p>
    </list-item>
    <list-item>
     <p>2015 (anno); 2, 13 (tasso x 1.000 TF); 2,68 (tasso x 1.000 NTF); 2,39 (tasso x 1.000).</p>
    </list-item>
   </list>
  </p>
  <p>Più interessante è la valutazione dell’età media dei decessi. Nel triennio 2013/2015 in TF i 4.165 tumori maligni hanno espresso 295.782 anni di vita con un’età media al decesso di 71,016 anni, in NTF i 2414 decessi hanno espresso 175.745 anni di vita con un’età media di 72,802 anni. Standardizzando per residenza tali dati, i decessi TF per tumori maligni avrebbero avuto un atteso di sopravvivenza di ben 7.438,69 anni in più (pari a 91,83 vite con atteso alla nascita di 81 anni) se fossero vissuti nella NTF. Viceversa i decessi NTF avrebbero avuto una perdita nell’atteso di sopravvivenza di 4.312,38 anni (pari a 53,24 vite con età media di 81 anni), qualora residenti in TF.</p>
 </sec>
 <sec>
  <title>CONCLUSIONI</title>
  <p>Correlare queste differenze prioritariamente con l’insulto espresso dalla Terra dei Fuochi non è cosa semplice e sicuramente necessita di ulteriori approfondimenti (valutazione degli indici di pressione ambientale, migliore identificazione delle sorgenti di contaminazione, modalità di disseminazione dei contaminanti nell’ambiente etc.) e tecniche statistiche più sofisticate. Altra valutazione da farsi è sulle caratteristiche dei servizi sanitari territoriali e sulla qualità dell’assistenza espressa</p>
 </sec>
</abstract>
