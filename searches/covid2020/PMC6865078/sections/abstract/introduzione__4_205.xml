<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’adolescenza è un periodo della vita caratterizzato da profondi cambiamenti psicologici che espone a disagi emotivi e comportamentali. Scopo del presente studio è indagare la salute mentale e lo stile di vita degli adolescenti.</p>
 </sec>
 <sec>
  <title>MATERIALI E METODI</title>
  <p>Il “Progetto Be Teen” è uno studio di coorte avviato nel 2017/2018 che prevede la somministrazione annuale di un questionario standardizzato a studenti delle scuole secondarie di secondo grado di Brescia e provincia per l’intera durata del percorso di studi quinquennale. Al fine di monitorare i cambiamenti intercorsi, a ciascun partecipante è stato associato un codice identificativo personale. La salute mentale è stata valutata mediante due scale, validate in studi internazionali: CES-DC (Center for Epidemiologic Studies Depression Scale for Children), una scala di autovalutazione per lo screening dei disturbi depressivi, e SDQ (Strenghts and Difficulties Questionnaire), un questionario di autovalutazione che indaga problemi comportamentali.</p>
 </sec>
 <sec>
  <title>RISULTATI</title>
  <p>Il campione è costituito da 786 studenti (il 6.9% in meno rispetto all’anno passato),di cui 57.5% femmine. L’età media è 15.2 (DS 0.45) anni.</p>
  <p>Si sono rilevati punteggi anormali nell’ 11.4% degli studenti alla CES-DC e nel 9.4% alla SDQ, con una prevalenza nettamente maggiore nel sesso femminile, sia per la scala CES-DC (F: 16.0%, M: 4.9%, p &lt; 0.001) che per la SDQ (F: 12.7%, M: 4.8%, p &lt; 0.001).</p>
  <p>Il 40.4% degli studenti dichiara di aver fumato almeno una volta nell’arco della vita (F: 41.5%; M: 38.8%), mentre il 20.9% ha fumato nel mese precedente (F: 22.6%, M: 18.6%). Il 32.6% degli studenti dichiara di aver assunto bevande alcoliche almeno una volta al mese nell’ultimo anno (M: 36.6%; F: 29.7%; p &lt; 0.05), mentre il 23.4% riferisce almeno un episodio di ubriachezza negli ultimi 12 mesi (M: 24.3%; F: 22.8%).</p>
 </sec>
 <sec>
  <title>CONCLUSIONI</title>
  <p>I risultati di questo studio di coorte mostrano una tendenza del sesso femminile a presentare maggiori disagi nell’ambito della salute mentale. alcuni stili di vita errati sono relativamente comuni: un quinto degli studenti ha fumato nel mese precedente, con percentuali simili tra maschi e femmine, mentre il consumo di alcolici è più diffuso tra i maschi. In considerazione della mancanza di anonimato dei questionari e al diritto dei genitori, su richiesta, di prendere visione delle informazioni raccolte non è possibile escludere che vi siano bias di selezione del campione o di risposte al questionario.</p>
 </sec>
</abstract>
