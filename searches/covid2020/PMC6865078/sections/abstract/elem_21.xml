<?xml version="1.0" encoding="UTF-8"?>
<abstract>
 <p>L’obesità in età evolutiva, in continua crescita e di difficile risoluzione, rappresenta un problema di Sanità Pubblica senza precedenti, reso ancor più preoccupante per il fatto che, essendo un fattore predittivo per il persistere dell’obesità anche nell’età adulta, è strettamente correlata all’aumento di patologie cronico non trasmissibili (diabete, patologie cardiovascolari, tumori, malattie respiratorie); in tal senso l’obesità è corresponsabile dell’insorgere di MCNT, che nella Regione europea dell’Oms provocano almeno l’86% dei morti, il 77% del carico di malattia e una spesa sanitaria pari a 700 MILIARDI di € /anno 
  <sup>
   <xref rid="art022_ref1" ref-type="bibr">1</xref>
  </sup>; ne consegue un rilevante carico di costi medici diretti che, nei Paesi occidentali, oscillano generalmente tra il 4 e il 10% delle spese sanitarie nazionali 
  <sup>
   <xref rid="art022_ref2" ref-type="bibr">2</xref>
  </sup>.
 </p>
 <p>Tra i principali determinanti dell’obesità, oltre i fattori genetici, si annoverano gli stili di vita e i comportamenti scorretti (errate abitudini alimentari e sedentarietà) che si istaurano nell’età evolutiva.</p>
 <p>Proprio l’obesità, unitamente a alimentazione scorretta e sedentarietà, rappresentano, assieme al fumo 4 grandi fattori di rischio associati alle MCNT che l’OMS, nell’ambito del III° Programma dell’UE 2014-2020 in Materia di Salute, suggerisce debbano essere le priorità dei piani di prevenzioni e dei percorsi di cura clinico-nutrizionale dei diversi Paesi 
  <sup>
   <xref rid="art022_ref3" ref-type="bibr">3</xref>
   <xref rid="art022_ref4" ref-type="bibr">4</xref>
  </sup>.
 </p>
 <p>In Italia, il Ministero della Salute ha intrapreso differenti iniziative per contrastare l’obesità e promuovere la Sana Alimentazione ed il movimento, quali il Programma “
  <italic>Guadagnare Salute</italic>”, il “
  <italic>Piano Nazionale della Prevenzione”</italic>, i “
  <italic>Tavoli Nazionali di Lavoro”</italic> (Tavolo Sicurezza Nutrizionale - TaSiN, Tavolo Obesità).
 </p>
 <p>Particolare rilievo merita, relativamente alla trattazione odierna, l’Accordo Stato-Regioni “
  <italic>Valutazione delle Criticità Nazionali in ambito Nutrizionale e Strategie di intervento 2016-2019</italic>” 
  <sup>
   <xref rid="art022_ref5" ref-type="bibr">5</xref>
  </sup>, siglato il 24 novembre 2016, il quale richiede che in ogni Regione venga attivato sperimentalmente almeno un PPDTA per l’obesità. Nello specifico, la Conferenza delle Regioni e delle Province, nel recepimento dell’Accordo, ha inserito tra le osservazioni che “
  <italic>Si ritiene opportuno differenziare quanto fare nella fascia infantile ed adolescenziale rispetto all’adulto… si ritiene che nei minorenni, specie nell’infanzia sia più appropriato un percorso che valorizzi il ruolo del territorio e dei PLS</italic>”.
 </p>
 <p>In conformità di tali indicazione, il SIAN dell’ASP di Catania ha avviato sperimentalmente nel Luglio 2017 un Percorso Preventivo Diagnostico Terapeutico Assistenziale – PPDTA – per l’obesità in età evolutiva.</p>
 <p>Considerato che è ormai ampiamente dimostrata l’importanza di agire a livello del nucleo familiare per avviare un processo di sviluppo della coscienza critica e di empowerment che consenta, tramite l’acquisizione di corretti stili di vita, la rimozione o la riduzione dei fattori di rischio modificabili, si è scelto di individuando quale target l’intero nucleo familiare, che è stato così attivamente coinvolto nel Percorso.</p>
 <p>Inoltre, considerato che innumerevoli dati di letteratura evidenziano come le fasce di popolazione disagiata siano più frequentemente coinvolte dall’emergenza obesità e dalle sue gravi complicanze 
  <sup>
   <xref rid="art022_ref6" ref-type="bibr">6</xref>
  </sup>, sfruttando un finanziamento PSN, si è reso accessibile all’utenza il Percorso a titolo gratuito, con l’unico “obbligo” di garantire la presenza non solo del minore ma anche dei genitori e/o caregiver.
 </p>
 <p>Infine, proprio per implementare l’empowerment, si è scelto un approccio pratico-esperienziali, che sembra garantire migliori risultati, in termini di adozione di stili di vita salutari e durevoli nel tempo.</p>
 <p>Si è inoltre curato in modo particolare la formazione dell’Equipe del PPDTA, in considerazione del fatto che la letteratura internazionale 
  <sup>
   <xref rid="art022_ref7" ref-type="bibr">7</xref>
  </sup> riporta la presenza in molti operatori sanitari di forti atteggiamenti negativi e di stereotipi nei confronti delle persone con obesità; in letteratura vi sono prove considerevoli che tali atteggiamenti influenzano la percezione, il giudizio, il comportamento interpersonale e il processo decisionale della persona e possono causare stress ed evitamento delle cure, sfiducia nei confronti dei medici e scarsa aderenza alla terapia dei pazienti con obesità.
 </p>
 <p>Il Percorso sperimentale attivato nel 2017 ha consentito, attraverso la costituzione di una Rete integrata coordinata dal SIAN dell’ASP di Catania, la presa in carico multidisciplinare dell’intero nucleo familiare e la realizzazione contestuale sia di azioni prettamente clinico-assistenziali che di promozione di sani stili di vita (alimentazione e movimento) mirati essenzialmente all’aumento della consapevolezza e all’empowerment del nucleo familiare.</p>
 <p>I bambini affetti da obesità sono stati inviati prioritariamente dai Pediatri di Libera Scelta e/o dai Medici di Famiglia all’Equipe clinica multidisciplinare dell’ASP, composta da medici specialisti in Scienza dell’Alimentazione o branca equipollente, dietisti e psicologi, il cui coordinamento scientifico è stato affidato ad un Medico Specialista in Scienza dell’Alimentazione.</p>
 <p>I piccoli utenti ed i loro genitori sono stati contestualmente avviati ai percorsi di supporto (Gruppi educativo-comportamentali, Gruppo di cammino, Gruppo di cucina didattica etc) realizzati dal SIAN.</p>
 <p>Insieme si è lavorato al fine di far riscoprire la Dieta Mediterranea (dichiarata nel 2010 patrimonio immateriale dell’umanità dall’Unesco), quale modello di alimentazione sano e salutare per tutta la famiglia.</p>
 <p>È altresì stata attivata una Rete Clinica alla quale, ove necessario, sono stati inviati soggetti affetti da diabete, Disturbi del Comportamento Alimentare o altre patologie, inerenti per lo più la Neuropsichiatria Infantile.</p>
 <p>Tra i punti di forza del percorso va citata, oltre la componente esperienziale, l’utilizzo di strumenti di counselling in piccolo gruppo, che facilitano la motivazione al cambiamento e l’empowerment del singolo come vero artefice delle proprie scelte salutari.</p>
 <p>Tra le criticità, indubbiamente, l’impegno temporale richiesto alle famiglie partecipanti al percorso, cosa che nell’attuale contesto socio-culturale non sempre è stato facile ottenere.</p>
</abstract>
