<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Sono note varie difficoltà professionali per i neoabilitati alla figura di Medico Competente, sbocco lavorativo per medici igienisti o medici legali in possesso di apposito Master di II° livello, oltre che per medici del lavoro, secondo il D.Lgs. 81/2008. Il GdL della Consulta dei Medici in Formazione Specialistica (MFS) SItI “La Figura del Medico Competente” è nato con l’obiettivo di cooperare con le Consulte dei MFS in Medicina del Lavoro e Medicina Legale nella stesura delle linee di indirizzo sulla condotta professionale del Medico Competente e indagare lo status dell’arte sulla tematica della medicina del lavoro nelle Scuole di Specializzazione di Igiene e Medicina Preventiva.</p>
 </sec>
 <sec>
  <title>MATERIALI E METODI</title>
  <p>Il GdL ha proposto ai MFS delle diverse Scuole di Specializzazione in Igiene un questionario con l’obiettivo di valutare la conoscenza dei MFS sulla figura del Medico Competente, la loro formazione nella tematica, nonché l’interesse per questo sbocco lavorativo. I risultati del questionario saranno utili nella stesura delle linee di indirizzo sulla condotta professionale del Medico Competente. Il questionario, anonimo, è stato creato e pubblicato online tramite piattaforma internet Limesurvey. Il link è stato diffuso il 6/5/2019 ed è composto da 14 domande. Si presentano i risultati preliminari del questionario. Le linee di indirizzo saranno presentate a livello nazionale entro Ottobre 2020 (fine mandato della presente Consulta).</p>
 </sec>
 <sec>
  <title>RISULTATI</title>
  <p>Al 05/06/2019 hanno risposto al questionario 100 MFS di età compresa tra 26 e 53 anni, equamente suddivisi tra femmine e maschi. Il 26,0% risulta iscritto al primo anno di corso, il 33,0% al secondo anno, il 23,0% al terzo anno e il 18,0% all’ultimo anno. Il 97,0% dei MFS ha dichiarato di conoscere le possibilità offerte dal D.Lgs. 81/08, di questi il 57,7% ne è venuto a conoscenza tramite colleghi. Il 46,0% risponde di essere interessato alla medicina del lavoro. Il 53,0% dichiara che tale materia viene trattata: nel 67,9% dei casi tramite lezioni frontali, nel 45,3% tramite tirocinio obbligatorio e nel 22,6% con tirocinio opzionale. Il 70,0% dichiara di non essere a conoscenza di corsi formativi per la futura attività di Medico Competente.</p>
 </sec>
 <sec>
  <title>CONCLUSIONI</title>
  <p>Questa indagine dimostra l’interesse dei MFS in Igiene alla medicina del lavoro ed evidenzia la disomogeneità formativa nella materia. I risultati mostrano l’utilità della collaborazione con le Consulte di Medicina del Lavoro e di Medicina Legale nella stesura di linee di indirizzo condivise mirate al miglioramento e alla difesa della qualità della professione di Medico Competente.</p>
 </sec>
</abstract>
