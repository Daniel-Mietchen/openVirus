<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Tra la fine del 2016 e i primi mesi del 2018, un’epidemia di Epatite A (EA) si è diffusa in Europa attraverso numerosi focolai che hanno coinvolto la comunità “Men who have Sex with Men” (MSM). In Italia, la Lombardia è stata la regione con il maggior numero di casi: 778 casi, pari al 22.7% del totale dei casi nazionali.</p>
 </sec>
 <sec>
  <title>MATERIALI E METODI</title>
  <p>In ATS Milano, sono state analizzate 522 notifiche di EA registrate nel 2017 in soggetti domiciliati a Milano. È stato effettuato un record linkage con gli esiti della genotipizzazione virologica condotta dal Laboratorio di riferimento regionale e con le segnalazioni di Sifilide e Gonorrea pervenute nel 2017.</p>
 </sec>
 <sec>
  <title>RISULTATI</title>
  <p>Delle 522 notifiche di EA, 353 erano relative a soggetti domiciliati a Milano (67,6% del totale ATS; 45,4% del totale regionale), con un tasso d’incidenza grezzo pari a 2.6 x 10
   <sup>4</sup>, 23 volte superiore all’incidenza media del triennio precedente. Il 94,3% (333/353) dei casi era di sesso maschile, rapporto F/M 1:17, con età media di 36 anni. Stratificando i casi per residenza nei 9 Municipi di Milano, i Municipi in cui si è rilevato un tasso di incidenza maggiore erano il 2 (4,40 x 10
   <sup>4</sup>) e il 3 (4,61 x 10
   <sup>4</sup>).
  </p>
  <p>La caratterizzazione genotipica, disponibile per 200 casi pari al 56,7% del totale dei casi registrati a Milano, ha evidenziato nel 94% (188, 178 maschi e 10 femmine) un’infezione da genotipo 1A correlato ad uno dei ceppi virali circolanti in Europa durante gli outbreak in MSM. Tra i soggetti con EA, in 19 (5.4%) sono stati segnalati 16 casi di sifilide e 3 di gonorrea, tutti maschi; di 11 casi è disponibile la genotipizzazione, tutti ceppi correlati ai focolai europei in MSM.</p>
 </sec>
 <sec>
  <title>CONCLUSIONI</title>
  <p>Lo studio ha dimostrato che nel 2017, Milano è stata particolarmente interessata da un’epidemia di EA correlata agli outbreak europei in MSM. L’episodio sottolinea la necessità di incentivare l’offerta gratuita della vaccinazione anti EA per i MSM anche attraverso iniziative mirate nei due Municipi della città in cui si sono registrati i più elevati tassi di incidenza, zone in cui si concentrano molti locali gay-friendly. La possibile diffusione di infezioni Sessualmente Trasmesse (IST) durante gli outbreak di EA, come riportato dai nostri dati riferiti a sifilide e gonorrea, evidenzia l’opportunità di sensibilizzare i MSM all’adozione di pratiche sessuali sicure; inoltre, emerge l’esigenza di approfondire e monitorare il possibile impatto epidemiologico degli outbreak di EA sulla diffusione delle IST.</p>
 </sec>
</abstract>
