<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Lo scompenso cardiaco cronico (SC) rappresenta una patologia ad elevata incidenza e prevalenza, che determina una significativa mortalità, morbilità e riduzione della qualità di vita, con elevati costi sociali. Lo SC è la seconda causa di ricovero dopo il parto e la fascia di età più colpita è quella dai 75 agli 85 anni. Scopo di questo studio pilota è riassumere i principali aspetti epidemiologici legati allo SC, in particolar modo la mortalità intra ed extra-ospedaliera a un anno dal ricovero.</p>
 </sec>
 <sec>
  <title>MATERIALI E METODI</title>
  <p>Sono state analizzate le schede di dimissione ospedaliera (SDO), delle strutture pubbliche e private accreditate della ASL 1 Abruzzo, con diagnosi principale (ICD-9 CM) correlata allo SC, negli anni 2016-2017-2018. I pazienti inclusi nello studio sono stati 2.871 (47,5% maschi e 52,5% femmine), con un’età media di 80,3 anni; i ricoveri ordinari analizzati nei 3 anni (n = 3.920) sono stati classificati in 
   <italic>ricovero indice</italic> (primo ricovero) e 
   <italic>ricoveri ripetuti</italic> (successivi ingressi in ospedale per SC). È stata calcolata la mortalità intra-ospedaliera ed extra-ospedaliera a 30 giorni e a un anno dalla dimissione. É stata inoltre osservata la distribuzione dei ricoveri per SC nei reparti di dimissione.
  </p>
 </sec>
 <sec>
  <title>RISULTATI</title>
  <p>I ricoveri analizzati sono stati 3.920 di cui 1.492 del 2016, 1.380 del 2017 e 1.048 del 2018. I decessi in ospedale durante un ricovero per SC sono stati 450 nei 3 anni (48% uomini e 52% donne), pari al 15,7% (età media 83,7 anni). I decessi extra-ospedalieri, per la coorte di pazienti con ricoveri 2016 e 2017, sono stati in totale 183; i pazienti morti al di fuori dell’ospedale, entro un anno dalla dimissione per SC sono stati 162 (88,5%), di cui 72 (44,4%) morti in un tempo inferiore o uguale a 30 giorni.</p>
  <p>I reparti di dimissione maggiormente coinvolti nell’assistenza dei pazienti con SC sono stati: reparto di Cardiologia-UTIC 45,6%, reparto di Medicina Generale 26,7%, reparto di Geriatria 12,6%.</p>
 </sec>
 <sec>
  <title>CONCLUSIONI</title>
  <p>I dati epidemiologici rilevati sono in linea con quelli presenti in letteratura e confermano la necessità di una maggiore integrazione ospedale-territorio, per implementare percorsi diagnostico/terapeutici che coinvolgano sia i Medici di Medicina Generale (MMG) sia gli Specialisti. Attraverso la presa in carico del paziente, la valutazione specialistica degli accertamenti diagnostici, il follow-up sul territorio è prevedibile non solo una riduzione della mortalità a breve termine, ma anche un uso più appropriato dei posti letto per acuti.</p>
 </sec>
</abstract>
