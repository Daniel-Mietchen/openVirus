<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’assistente Sanitario come descritto nel D.M. 17 gennaio 1997, n. 69 si delinea come l’operatore sanitario addetto alla prevenzione, alla promozione ed alla educazione per la salute.</p>
  <p>È un operatore quindi specificatamente preparato per sviluppare le proprie competenze e svolgere le proprie attività nell’ambito di una nuova visione di Sanità Pubblica che, considera la salute un investimento per la vita delle comunità e si propone di migliorare il comportamento degli individui nel loro ambiente di vita e di lavoro e sulle condizioni che influenzano detto comportamento. Nell’ambito del SISP la figura dell’assistente sanitario svolge un ruolo fondamentale nell’implementazione delle attività vaccinali.</p>
 </sec>
 <sec>
  <title>MATERIALE E METODI</title>
  <p>Le assistenti sanitarie del SISP Asl Foggia Sede di Cerignola hanno implementato la chiamata attiva per la vaccinazione anti HPV novevalente per la coorte 2006 che comprende 705 nati (maschi, femmine;) per il comune di Cerignola.</p>
  <p>La chiamata attiva è stata effettuata a settembre 2018 con un secondo richiamo a gennaio 2019.</p>
  <p>I dati relativi alle coperture vaccinali sono stati ricavati attraverso l’anagrafe vaccinale informatizzata della piattaforma Giava.</p>
 </sec>
 <sec>
  <title>RISULTATI</title>
  <p>Su un campione totale di 705 soggetti prima dell’avvio dell’attività ne risultavano vaccinati solo 43 per la prima dose e 9 per la seconda (periodo dal 01/01/2018 al 31/08/2018).</p>
  <p>Con l’avvio della chiamata attiva il dato aggiornato al 31/12/2018 risulta essere di 248 per la prima dose e 26 per la seconda dose. Il secondo richiamo effettuato a gennaio 2019 ha permesso di registrare fino ad oggi un ulteriore incremento dell’adesione alla vaccinazione con 361 vaccinati per la prima dose e 97 per la seconda.</p>
 </sec>
 <sec>
  <title>CONCLUSIONI</title>
  <p>L’introduzione della chiamata attiva col fine di implementare la vaccinazione antiHPV ha messo in evidenza un incremento del 45,11% delle coperture vaccinali (periodo settembre 2018 - maggio 2019).</p>
  <p>I risultati indicano come il ruolo dell’assistente sanitario sia fondamentale all’interno del SISP col fine di organizzare e attuare programmi di sensibilizzazione e implementazione delle vaccinazioni anche in un contesto sociale vigente in cui le vaccinazioni non obbligatorie rivestono ancora un ruolo marginale.</p>
 </sec>
</abstract>
