<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La vaccinazione contro la pertosse in gravidanza (VPG) con il vaccino a contenuto antigenico ridotto difterite-tetano-pertosse acellulare (dTpa) riduce il rischio di malattia nei neonati. Sono stati condotti due studi clinici collegati con l’obiettivo di valutare la sicurezza e l’immunogenicità della VPG, misurare il trasferimento degli anticorpi al neonato e l’effetto sulla risposta del neonato alla propria vaccinazione.</p>
 </sec>
 <sec>
  <title>MATERIALI E METODI</title>
  <p>Nello studio randomizzato, controllato con placebo, con valutazione in cieco (NCT02377349), le donne hanno ricevuto il vaccino dTpa o placebo nella 27
   <sup>0/7</sup>-36
   <sup>6/7</sup> settimana di gestazione, seguita da vaccinazione crossover post-partum. Successivamente, in uno studio in aperto, (NCT02422264), i loro neonati hanno ricevuto un ciclo primario (2 o 3 dosi) del vaccino esavalente difterite-tetano-pertosse acellulare-poliovirus-
   <italic>Haemophilus influenzae</italic> tipo b-epatite B (DTPa-HBV-IPV/Hib) secondo i rispettivi calendari nazionali. Le risposte immunitarie sono state valutate nelle donne prima e 1 mese dopo la vaccinazione e nei neonati alla nascita (sangue del cordone), prima della prima e 1 mese dopo l’ultima dose. La superiorità dei valori anticorpali (GMC) della vaccinazione materna è stata definita come il rapporto ± 1,5 del limite inferiore dell’intervallo di confidenza al 95% delle GMC nel sangue cordonale. Nei neonati, l’obiettivo primario era la valutazione dei tassi di sieroprotezione/sieropositività per ciascun antigene del vaccino DTPa-HBV-IPV/Hib dopo un mese dalla fine del ciclo primario. Era prevista la registrazione di tutti gli eventi avversi sollecitati e indesiderati (AEs), gravi AEs (SAEs), e comunque AEs rilevanti per la gravidanza e il neonato.
  </p>
 </sec>
 <sec>
  <title>RISULTATI</title>
  <p>Sono stati vaccinate 687 donne (dTpa: 341; controllo: 346) e 601 neonati (dTpa: 296; controllo: 305). La superiorità nel sangue cordonale per dTpa è stata dimostrata per tutti gli antigeni della pertosse (rapporti GMC: 8.5-20.7). Dopo il ciclo primario, il 100% dei neonati erano sieroprotetti per D e T e &gt; 95% per la polio, &gt; 98% per HepB, e &gt; 94% per Hib in entrambi i gruppi. Per gli antigeni della pertosse, il tasso di risposta è stato del 37,5-77.1% nel dTpa e del 90-99.2% nel gruppo di controllo. I tassi di AEs e SAEs erano simili in entrambi i gruppi nei due studi.</p>
 </sec>
 <sec>
  <title>CONCLUSIONI</title>
  <p>La VPG con dTap evoca alti livelli anticorpali nei neonati, pur determinando nei bambini una riduzione della risposta alla pertosse, ma non agli altri antigeni del vaccino DTPa-HBV-IPV/Hib. Il significato clinico di tale riduzione è ancora sconosciuto. I vaccini somministrati sono stati ben tollerati e non sono stati riscontrati problema di sicurezza.</p>
 </sec>
</abstract>
