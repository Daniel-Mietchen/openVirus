<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le Aziende Sanitarie hanno un ruolo nella promozione della salute, testimoniato anche nell’adesione ai programmi di screening.</p>
  <p>In questo lavoro abbiamo valutato se l’adesione alla campagna di screening cervicale è differente tra gli operatori sanitari rispetto alla popolazione generale.</p>
 </sec>
 <sec>
  <title>MATERIALI E METODI</title>
  <p>L’analisi è stata condotta sulle lettere inviate dal 01/2016 al 12/2018 (n. 124.966), con una regressione logistica multipla, considerando come variabili indipendenti: essere operatore sanitario APSS (si/no), tipo di test (Pap test vs HPV test), tipo d’invito (con o senza appuntamento), anno d’invito (2016-2017-2018) e cittadinanza (italiana o straniera).</p>
 </sec>
 <sec>
  <title>RISULTATI</title>
  <p>L’essere operatore sanitario ha un odds ratio (OR) di adesione significativamente maggiore rispetto alla popolazione generale (OR = 1.42 (95%IC (1.33;1.52)). Ma c’è differenza tra i professionisti sanitari: i dirigenti sanitari (Medico e non) hanno una adesione minore rispetto al personale di comparto OR = 0.49 (0.40;0.60).</p>
  <p>L’analisi ha evidenziato anche altre variabili associate ad una maggiore adesione: le lettere inviate nel 2017 e 2018 rispetto a quelle inviate nel 2016 (2017 vs 2016 OR = 1.79 (1.73; 1.85)), 2018 vs 2016 (OR = 1.65 (1.60; 1.71)); l’invito con appuntamento rispetto a quello senza appuntamento (OR 1.68 (1.62; 1.76)) e la cittadinanza italiana rispetto alla straniera (OR = 1.55 (1.50; 1.61)).</p>
 </sec>
 <sec>
  <title>CONCLUSIONI</title>
  <p>Il cambio del modello organizzativo del programma di screening del cervico-carcinoma (chiamata ad HPV/PAP test con appuntamento) si associa ad un miglioramento dell’adesione negli anni 2017 e 2018. Anche se l’adesione negli operatori sanitari (61.9%) è maggiore di quella nella popolazione generale (51.3%), tuttavia è ben lontana dal livello desiderabile suggerito dal Gruppo Italiano Screening del Cervicocarcinoma (GISCi).</p>
  <p>Per l’Azienda Sanitaria potrebbe essere opportuno interpretare maggiormente il ruolo di testimone congruente e aumentare l’adesione allo screening, adottando strategie che tengano conto della realtà lavorativa dei professionisti della salute, come ad esempio le differenze evidenziate tra dirigenza e comparto.</p>
 </sec>
</abstract>
