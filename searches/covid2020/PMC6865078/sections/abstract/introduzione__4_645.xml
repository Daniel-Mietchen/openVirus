<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In Italia la vaccinazione anti-HPV è offerta attivamente e gratuitamente alle femmine pre-adolescenti dal 2007, con obiettivi di copertura vaccinale (CV) fissati al 95% dal Piano Nazionale Prevenzione Vaccinale 2017-2019 (PNPV 2017-19), che ha anche previsto l’estensione dell’offerta ai maschi. Tuttavia, i risultati ottenuti in tutte le regioni sono largamente subottimali, con range di CV compresi tra il 30% e il 75% per la coorte di nascita 2005. L’obiettivo dello studio è stato valutare le campagne vaccinali condotte in 4 regioni in termini di aspetti organizzativi, strategie vaccinali (i.e. target e tipologia di offerta) e modalità di comunicazione adottate dalle regioni in relazione alle CV osservate.</p>
 </sec>
 <sec>
  <title>MATERIALI E METODI</title>
  <p>Nel periodo novembre 2017-marzo 2018 i referenti regionali e delle AA.SS.LL. dove la strategia di vaccinazione universale è stata introdotta prima del PNPV 2017-19 sono stati invitati a compilare un questionario attraverso la piattaforma Google Drive contente 54 domande inerenti i sistemi di invito, promemoria e richiamo a vaccinazione, le modalità di accesso ai centri vaccinali, e il sistema di sorveglianza degli eventi avversi. È stata condotta un’analisi descrittiva globale delle variabili indagate. In considerazione del mancato raggiungimento degli obiettivi ministeriali di CV nelle femmine delle coorti di nascita 2002-2004, le variabili sono state valutate in relazione all’outcome rappresentato dalle CV nazionali medie ottenute nella coorte di nascita 2003.</p>
 </sec>
 <sec>
  <title>RISULTATI</title>
  <p>Ventisei AA.SS.LL. appartenenti a 4 regioni settentrionali e meridionali hanno partecipato allo studio. Gli aspetti organizzativi significativamente correlati a CV inferiori alla media nazionale erano l’accesso ai centri vaccinali senza appuntamento e la prenotazione da parte del genitore quale sistema di prenotazione.</p>
  <p>I sistemi di richiamo per la prima e la seconda dose, l’inclusione dell’appuntamento nella lettera di invito, la disponibilità di anagrafi informatizzate regionali e la formazione degli operatori sanitari erano correlati a CV superiori alla media nazionale.</p>
  <p>Le CV ottenute nei pre-adolescenti erano largamente inferiori agli obiettivi ministeriali. Solo il 20% delle AA.SS.LL. aveva introdotto strategie multi-coorte rivolte alle femmine, mentre tutte avevano adottato l’offerta in co-payment sia per i maschi sia per le femmine. Strategie vaccinali rivolte ai soggetti a rischio erano state implementate solo nella metà delle AA.SS.LL. partecipanti.</p>
 </sec>
 <sec>
  <title>CONCLUSIONI</title>
  <p>Le CV osservate nelle AA.SS.LL. partecipanti sono risultati ampiamente inferiori rispetto agli obiettivi nazionali in tutti i target della vaccinazione anti-HPV. I risultati ottenuti dimostrano che sia gli aspetti organizzativi sia le strategie comunicative dovrebbero essere implementati per incrementare le CV.</p>
 </sec>
</abstract>
