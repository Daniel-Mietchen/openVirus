<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La vaccinazione anti-papillomavirus (HPV) risulta essere offerta attivamente e gratuitamente in più di 60 Paesi dal 2006 ad oggi, sebbene i dati sul burden della patologia, dopo 10 anni dall’introduzione della stessa, sono ancora limitati in letteratura internazionale.</p>
  <p>L’obiettivo principale del presente studio è stato quello di valutare l’andamento delle ospedalizzazioni delle patologie HPV-correlate nei primi dieci anni dopo l’introduzione della vaccinazione universale anti-HPV in Regione Sicilia.</p>
 </sec>
 <sec>
  <title>METODI</title>
  <p>È stato condotto uno studio osservazionale che ha analizzato le SDO siciliane dal 2007 al 2017. I codici diagnostici ICD-9-CM utilizzati per quantificare le patologie HPV correlate sono stati: 078.11 (Condiloma acuminato), 140.0-149.9, 195.0, 230.0, 235.1 (tumori distretto testa-collo), 154.2-154.8, 230.5-230.6 (tumori anali), 180.0-180.9, 233.1,622.1,654.6,795.0-795.1 (tumori cervicali), 184.0-184.8 (cancri genitourinari: vagina, labbra, clitoride) e 187.1-187.9,233.5 (tumori penieni). Inoltre, per migliorare la sensibilità della stima, sono stati aggiunti i codici di intervento: 67.2 (conizzazione cervice), 67.32 (demolizione lesione della cervice mediante cauterizzazione), 67.33 (demolizione lesione della cervice mediante criochirurgia). In accordo con i dati di letteratura, la percentuale di patologie correlabili al papillomavirus sono: 88% dei tumori anali, 50% dei tumori penieni, 26% dei tumori della testa e del collo, 77% dei tumori del tratto genitourinario femminile, 100% del cancro della cervice e verruche genitali.</p>
 </sec>
 <sec>
  <title>RISULTATI</title>
  <p>In totale si sono verificati 43.531 ospedalizzazioni per patologie HPV-correlate in Sicilia. Per le patologie della cervice si sono verificati un totale di 30.430 ricoveri con un tasso di ospedalizzazione medio di 106 per 100.000 e con una diminuzione da 167 a 63 casi per 100.000 (APC = 9.95%). L’età mediana è pari a 45 anni (IQR 36-54), con un trend in incremento dai 43 anni del 2007 ai 47 del 2017. Il tasso di ospedalizzazione per le forme invasive della cervice si è ridotto del 56% nella fascia d’età ≥ 35 anni, rispetto ad una riduzione dell’8% tra le donne &lt; 35 anni. Il tasso di ospedalizzazione per le patologie della cervice non invasive si è ridotto dell’87% nella fascia d’età 15-24 anni, del 69% nella fascia 25-34 anni e del 66% nella fascia 35-44 anni.</p>
  <p>Tra le altre patologie HPV correlate, l’orofaringe (APC = 9,1) ed il pene (APC = 4,8) sono quelle che diminuiscono più velocemente.</p>
 </sec>
 <sec>
  <title>CONCLUSIONI</title>
  <p>La riduzione dei tassi di ospedalizzazione per patologie HPV-correlate della cervice uterina e l’incremento dell’età mediana al momento del ricovero potrebbero essere associabili ad un iniziale effetto dei programmi di prevenzione primaria (vaccinazione) e secondaria (screening) implementati negli ultimi 10 anni in Regione Sicilia.</p>
 </sec>
</abstract>
