<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Lo stroke è una patologia che riconosce diverse etiologie e fattori di rischio (genetici, ormonali, attribuibili all’emicrania, cardiologici, iatrogeni). È noto che il 90,5% del rischio globale di stroke è attribuibile a fattori di rischio modificabili come ad esempio la dieta. Obiettivo del nostro studio è presentare una revisione delle meta-analisi che hanno indagato una possibile associazione tra alimenti/bevande come possibili fattori di rischio o protettivi nei confronti di eventi di stroke (ischemici/emorragici) (ICD 10 I63.9, I61.9).</p>
 </sec>
 <sec>
  <title>MATERIALI E METODI</title>
  <p>È stata condotta una revisione di meta-analisi eseguendo una ricerca della letteratura degli ultimi 10 anni, con limite 31 dicembre 2018, sui principali siti web (PubMed, Embase, Web Of Science, Cochrane Library, Scopus). La selezione delle referenze è stata eseguita da due revisori indipendenti utilizzando il metodo PRISMA; un terzo revisore ha risolto eventuali disaccordi sull’inclusione dei lavori. La loro qualià è stata valutata per mezzo della scala AMSTAR-2.</p>
 </sec>
 <sec>
  <title>RISULTATI</title>
  <p>La ricerca ha portato all’individuazione di 189 referenze e alla selezione di 32 meta-analisi, di cui 26 studi di coorte e 6 trial clinici randomizzati. Dalla revisione è emerso come il consumo di alcuni alimenti potrebbe avere azione protettiva rispetto allo stroke: vitamina C (RR = 0.81, 0.74-0.90), flavonoidi (RR = 0.89, 0.82-0.97), fibre alimentari (RR = 0.83, 0.74-0.93), pesce (RR = 0.91, 0.85-0.98), olio d’oliva (RR = 0.74, 0.60-0.92), soia (RR = 0.82, 0.68-0.99), frutta secca (RR = 0.76, 0.69-0.82), frutta e verdura fresca (RR = 0.79, 0.71-0.88), carni bianche (RR = 0.87, 0.78-0.96), cioccolato (RR = 0.84, 0.78-0.90). Al contrario, il consumo eccessivo di alcol si associa ad un aumento del rischio (RR = 1.13, 1.03-1.24), cosi come le bevande zuccherate (RR = 1.33, 1.07-1.66) la dieta ad alto carico glicemico (RR = 1.19, 1.05-1.36). Inoltre, il consumo di carne rossa (RR = 1.11, 1.03-1.20) e di carne processata (RR = 1.17, 1.08-1.25), aumentano il rischio.</p>
  <p>Per quanto attiene la qualità delle meta-analisi, solo 2 hanno riportato una bassa qualità, 6 una moderata e le 24 restanti elevata.</p>
 </sec>
 <sec>
  <title>CONCLUSIONI</title>
  <p>In generale, si può concludere che una dieta equilibrata con acidi grassi mono o polinsaturi, con cibi non sottoposti a processi industriali, ricca di fibre, potrebbe svolgere un ruolo protettivo nei confronti dello stroke. Va sottolineato che una corretta educazione alimentare rimane un fattore determinante per la prevenzione di eventi ischemici ed emorragici, particolarmente nei soggetti ad elevato rischio.</p>
 </sec>
</abstract>
