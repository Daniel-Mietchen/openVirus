<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le Infezioni del Sito Chirurgico (ISC) possono manifestarsi a livello della sede di incisione dopo la procedura chirurgica determinando un prolungamento della degenza ospedaliera e conseguentemente aumento delle spese sanitarie.</p>
  <p>Nel 2016 è stata eseguita una indagine presso il PO Fatebenefratelli finalizzato a valutare la modalità di medicazione adottata nelle Unità Operative (UUOO) chirurgiche: i risultati avevano evidenziato una disomogeneità nella loro gestione. Pertanto è stata elaborata una procedura condivisa,“Medicazione delle ferite chirurgiche semplici”.</p>
  <p>Scopo del presente lavoro è stato quello di valutare, a distanza di 2 anni dall’introduzione della procedura, le conoscenze degli infermieri in servizio presso le UUOO chirurgiche del PO Fatebenefratelli circa l’esecuzione delle medicazioni semplici, secondo quanto in essa definito.</p>
 </sec>
 <sec>
  <title>MATERIALI E METODI</title>
  <p>Gli strumenti utilizzati sono stati: un questionario composto da 15 domande a più risposte chiuse ed alcune aperte, suddiviso in 2 parti: la prima indaga le caratteristiche del campione di infermieri intervistato e la seconda le conoscenze teoriche dei passaggi principali delle medicazioni; una scheda audit per la rilevazione delle principali attività legate all’esecuzione della medicazione e i professionisti coinvolti. Tale scheda è la stessa utilizzata nel 2016 sulla base della quale è stata elaborata la procedura.</p>
  <p>Le UUOO coinvolte sono: Neurochirurgia, Chirurgia Generale, Ortopedia ed Urologia. La durata dell’osservazione è stata di un mese (16/09-16/10 2018).</p>
 </sec>
 <sec>
  <title>RISULTATI</title>
  <p>Il numero delle medicazioni osservate durante il periodo indicato è stato di 123. Il 66% degli infermieri ha aderito al questionario. Rispetto all’osservazione effettuata nel 2016, prima dell’introduzione della procedura, le conoscenze teoriche della tecnica sono migliorate: oggi il 95% del campione complessivo ritiene necessaria l’igiene delle mani prima di rinnovare la medicazione a fronte del 67% dei medici rilevato precedentemente all’introduzione della procedura; la detersione delle ferite con fisiologica è passata dal 57% all’84,6%. Nonostante l’introduzione della procedura, l’80% degli infermieri esegue correttamente l’igiene delle mani, mentre solo il 22% del personale medico.</p>
 </sec>
 <sec>
  <title>CONCLUSIONI</title>
  <p>Lo studio ha evidenziato che un’analisi conoscitiva con successiva azione di miglioramento, stesura di una procedura e formazione specifica migliora i comportamenti del personale e la sensibilità all’attenzione ed al rispetto della procedura stessa. Ciò nonostante, lo studio ha evidenziato come sugli aspetti legati alla prevenzione delle Infezioni Correlate all’Assistenza (ICA) ed al corretto lavaggio delle mani il personale infermieristico abbia maggiore attenzione e sensibilità rispetto al personale medico.</p>
 </sec>
</abstract>
