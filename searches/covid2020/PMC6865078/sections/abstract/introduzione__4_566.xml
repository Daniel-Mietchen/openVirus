<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il lavoro rappresenta la seconda parte di una ricerca del 2015 che si proponeva di: 
   <list list-type="bullet">
    <list-item>
     <p>valutare l’aderenza agli obblighi documentali fissati dalla Legge 40/2004 e s.m.i.;</p>
    </list-item>
    <list-item>
     <p>confrontare l’offerta di percorsi di Procreazione Medicalmente Assistita (PMA) tra le diverse strutture ospedaliere.</p>
    </list-item>
   </list>
  </p>
  <p>Nel 2014, 8 strutture sanitarie di Milano hanno ricoverato 3.736 donne per l’effettuazione di 
   <italic>pick up</italic> ovocitari e/o 
   <italic>transfer</italic> embrionari. Lo studio è stato effettuato sul 40% di tali ricoveri, corrispondenti a 3.432 accessi in DH e al percorso di 1.589 donne.
  </p>
 </sec>
 <sec>
  <title>MATERIALI E METODI</title>
  <p>Per ogni donna è stata compilata una 
   <italic>check list</italic> riferita al percorso terapeutico; oggetto della presente ricerca è la sezione contenente informazioni riguardanti il 
   <italic>pick up/transfer</italic>, gli embrioni crioconservati/impiantati e l’esito della fecondazione.
  </p>
 </sec>
 <sec>
  <title>RISULTATI</title>
  <p>Ciascuna donna ha effettuato in un anno in media 1,3 
   <italic>pick up</italic> e 1,1 
   <italic>transfer</italic> (1880 e 1552 in totale).
  </p>
  <p>Il numero di 
   <italic>pick up</italic> oocitari non seguito da 
   <italic>transfer</italic> embrionari a Milano è più alto della media nazionale (31% vs 24%) con punte del 42% nel Privato 3.
  </p>
  <p>La maggiore produzione di procedure di 
   <italic>transfer</italic> embrionario è da attribuire agli ospedali Pubblico 1 e Privato 1 che ne eseguono più del 50% del totale.
  </p>
  <p>È stato inoltre analizzato l’esito dei 
   <italic>transfer</italic>. Data l’assenza di tali dati in alcuni ospedali, è stato necessario escludere dall’analisi 3 Strutture: Pubblico 1, Privato 2, e Privato 3. Pertanto per tale 
   <italic>item</italic> sono state analizzate in tutto 786 pratiche distribuite nei 5 Centri rimanenti. L’alta percentuale di informazioni mancanti rende impossibile confrontare il dato per le diverse Strutture.
  </p>
  <p>Il 28% ha ottenuto un esito di gravidanza: 6% gravidanze biochimiche e 22% cliniche. Il dato nazionale è di poco inferiore: le gravidanze ottenute sono il 26,6% del totale degli impianti effettuati.</p>
 </sec>
 <sec>
  <title>CONCLUSIONI</title>
  <p>Sostanziale uniformità nella distribuzione dei risultati tra gli 8 Centri e nel confronto con i dati ministeriali. A Milano si criopreserva di più e, al contempo, vi è un numero più elevato di FIVET.</p>
  <p>Differenze più rilevanti tra Strutture nella tecnica utilizzata per la fecondazione e nella criopreservazione di embrioni: si ipotizza che alcuni prediligano tecniche che comportano una minore invasività e/o che tale variabilità rifletta le diverse specializzazioni sulle cause di infertilità dei Centri stessi.</p>
  <p>In conclusione, da tale ricerca emerge che le coppie infertili possono usufruire di percorsi assistenziali tendenzialmente uniformi tra loro distribuiti su tutto il territorio milanese, in linea col resto d’Italia.</p>
 </sec>
</abstract>
