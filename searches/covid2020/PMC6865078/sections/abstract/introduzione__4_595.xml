<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’8 maggio 2019 si è svolto presso il Dipartimento di Scienze della Salute il primo “Open Day” della Scuola di Specializzazione in Igiene e Medicina Preventiva e della Scuola di Dottorato in Prevenzione Vaccinale dell’Università degli Studi di Genova.</p>
  <p>
   <italic>Obiettivi</italic>: agevolare studenti e neo-laureati ad effettuare una scelta consapevole e motivata per la propria formazione post-laurea in ambito igienistico all’Università di Genova.
  </p>
 </sec>
 <sec>
  <title>MATERIALI E METODI</title>
  <p>L’evento è stato ideato ed interamente realizzato da medici in formazione specialistica e dottorandi. Dopo una presentazione in plenaria dell’organizzazione delle Scuole, i partecipanti divisi in gruppi hanno potuto conoscere in maniera interattiva, guidati dai professionisti in formazione, alcuni argomenti affrontati nel percorso didattico: igiene delle mani, controllo delle infezioni correlate all’assistenza, ricerca scientifica su mutagenesi e prevenzione oncologica e in ambito vaccinale, prevenzione di HIV e malattie trasmissibili, attività di laboratorio, campionamenti ambientali, misure di prevenzione in casi sospetti di malattia da virus ebola. Al termine, sono stati illustrati i possibili sbocchi professionali da neo-specialisti in Igiene attraverso una tavola rotonda.</p>
 </sec>
 <sec>
  <title>RISULTATI</title>
  <p>Per il primo evento di formazione tra pari di questo tipo era stato fissato il limite massimo di 70 partecipanti, alla giornata hanno aderito 44 studenti di medicina (1° anno: 2; 2° anno: 5; 3° anno: 4; 4° anno: 9; 5° anno: 16; 6° anno: 17; neo-laureati: 3). Al termine dell’evento è stato somministrato un questionario di valutazione, compilato da 35 partecipanti: 19/35 hanno dichiarato di essere venuti a conoscenza dell’iniziativa tramite canali istituzionali, 10/35 tramite colleghi e 8/35 attraverso 
   <italic>social media</italic>. 33/35 studenti hanno evidenziato l’utilità dell’Open Day per la scelta di specializzazione. Inoltre, 22/35 hanno dichiarato di valutare Igiene e Medicina Preventiva come opzione di formazione post-laurea: prima dell’evento, tale disciplina era considerata da 15/35 partecipanti.
  </p>
 </sec>
 <sec>
  <title>CONCLUSIONI</title>
  <p>Il successo dell’iniziativa dimostra la necessità di approfondire i temi della sanità pubblica per chi si appresta a scegliere l’indirizzo della propria formazione post-laurea.</p>
  <p>L’organizzazione dell’evento ha permesso una collaborazione multidisciplinare e rafforzato i contatti tra giovani igienisti, specializzandi e dottorandi, che faciliterà lo scambio di competenze professionali in futuro; inoltre, si sono resi maggiormente consapevoli gli operatori sanitari di domani alla tutela della salute individuale e collettiva, attraverso il confronto tra pari, avvenuto anche con il supporto dei 
   <italic>social media</italic>.
  </p>
  <p>L’adesione maggiore da parte di studenti dell’ultimo triennio del corso di medicina ha confermato l’esigenza degli stessi di approfondire le tematiche inerenti questa disciplina e incoraggia la ripetizione di eventi simili.</p>
 </sec>
</abstract>
