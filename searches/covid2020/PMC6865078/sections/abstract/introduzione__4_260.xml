<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Accedere ad una costante fornitura d’acqua potabile, è fondamentale per limitare sviluppo e diffusione di innumerevoli malattie. Oltre 780 milioni di persone non hanno a disposizione fonti potabili e 2,5 miliardi non hanno accesso a servizi igienico-sanitari, ciò comporta ogni anno la morte 3,4 milioni di persone, per la maggior parte bambini.</p>
  <p>La tecnologia ultravioletta (UV), efficace nella disinfezione dell’acqua, agisce anche su innumerevoli composti chimici, e mentre in passato la produzione dei raggi UV era legata all’utilizzo di lampade al mercurio, oggi esistono innovativi LED UV. Ciò comporta diversi vantaggi: una più alta efficienza energetica, l’assenza di mercurio, affidabilità e resistenza meccanica.</p>
  <p>L’obiettivo dello studio è creare un prototipo per una disinfezione profonda delle acque al punto di prelievo terminale, di semplice utilizzo, portatile e con ridotti consumi energetici.</p>
 </sec>
 <sec>
  <title>MATERIALE E METODI</title>
  <p>Utilizzando il programma di modellazione 3D Solidworks 2017 è stata creata una camera di irradiazione a profilo variabile in base alle proiezioni di due LED UV-C (λ = 265 nm) da 40mW, unitamente a simulazioni fluidodinamiche, che permettesse il miglior irraggiamento possibile del flusso di acqua. Il modello è stato poi stampato utilizzando la stampante 3D Formlabs.</p>
  <p>Il prototipo è stato così collegato ad un circuito idraulico: un serbatoio di contaminazione, un’elettropompa (3l/min), il device UV-C LED ed una vasca di raccolta. Per la contaminazione microbiologica iniziale sono state utilizzate due soluzioni a concentrazione crescente, a 0.3 e 0.6 Mc Farland (McF) di Escherichia coli unitamente ad Enterobacteriaceae, Sono stati raccolti campioni di controllo(250cc) dal serbatoio contaminato quindi avviato il circuito idraulico e prelevati i campioni trattati con UV-C (250cc). I campioni d’acqua filtrati e successivamente posti in coltura su terreno cromogenico a 36°C per 48 ore.</p>
 </sec>
 <sec>
  <title>RISULTATI</title>
  <p>I campioni di controllo hanno evidenziato una crescita batterica estremamente elevata, tale da non risultare essere possibile conteggiarla, ad entrambe le concentrazioni. I campioni trattati con il device UV-C presentavano una crescita microbica estremamente ridotta, 3 Unità Formanti Colonie (UFC) a 0.3 McF e 8 UFC a 0.6McF.</p>
 </sec>
 <sec>
  <title>CONCLUSIONI</title>
  <p>Il prototipo si è dimostrato efficace nell’abbattere la carica microbica iniziale. La tecnologia UV-C LED ha permesso la creazione di una mini-stazione di disinfezione delle acque, funzionale, facilmente trasportabile, con bassi consumi, permettendo il suo utilizzo tramite batterie ricaricabili, rendendo di fatto la disinfezione delle acque ubiquitaria.</p>
  <p>Ulteriori sviluppi porterebbero il device non solo ad una più efficiente nella disinfezione, ma anche alla possibilità di trattare portate d’acqua sempre maggiori.</p>
 </sec>
</abstract>
