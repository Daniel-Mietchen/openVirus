<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il Laboratorio B + LabNet è una struttura operativa che supporta e integra le attività di ricerca sui temi dell’ambiente, della salute e della sostenibilità svolte da diversi gruppi dell’Ateneo di Brescia. Gli scopi del Laboratorio sono favorire lo studio dei temi ambientali, promuovere l’interdisciplinarietà della ricerca e rafforzare le interazioni con il territorio.</p>
 </sec>
 <sec>
  <title>MATERIALI E METODI</title>
  <p>I progetti di ricerca sono costruiti secondo criteri di inclusività, integrazione di competenze, supporto al decisore, capacità di promozione culturale. Tutti adottano lo schema metodologico DPSIR (Determinanti, Pressioni, Stato, Impatti, Risposte) che definisce e organizza dati, modelli, metodologie e conoscenza per supportare il decisore a formalizzare e implementare politiche di risanamento e valorizzazione ambientale.</p>
 </sec>
 <sec>
  <title>RISULTATI</title>
  <p>Sono attivi cinque progetti interdisciplinari, uno sulla matrice aria, due sull’acqua e due sul tema dell’economia circolare. “BRAVE”, prevede attività finalizzate alla formalizzazione e implementazione di modelli e tecnologie innovative per la valutazione, il monitoraggio e la riduzione degli effetti negativi dell’inquinamento atmosferico e acustico sulla salute e benessere dei cittadini e degli ecosistemi. “LAKES” punta a studiare e ridurre le pressioni sulla realtà del lago di Iseo al fine di porre le basi per uno sviluppo economico e culturale sostenibile del territorio. “SMART-WAT”, si propone di studiare il ciclo idrico integrato valutando piani di sicurezza delle acque potabili e degli impianti di trattamento delle acque reflue al fine di preservare quantità e qualità dell’acqua nel pieno rispetto dell’ambiente e garantendo la sicurezza per i cittadini. “ECO-HEALTH WASTE MANAGEMENT”, valuta il tema del recupero di rifiuti speciali nel settore delle costruzioni. L’attenzione è focalizzata sulle scorie di acciaieria per l’importanza del tema nel territorio bresciano. “RESTART”, si occupa del recupero e del trattamento di scarti ed eccedenze alimentari per la realizzazione di membrane per l’abbattimento di metalli pesanti e microinquinanti da acque per uso agricolo e domestico e produzione di gel per uso alimentare, utilizzando agenti addensanti ottenuti da parte degli scarti della produzione.</p>
 </sec>
 <sec>
  <title>CONCLUSIONI</title>
  <p>L’approccio interdisciplinare scelto per i progetti permette di creare proficue collaborazioni tra ricercatori di aree diverse. Ciò, mediante il confronto e l’integrazione di metodi di lavoro e competenze, porta a risultati sfaccettati e innovativi.</p>
 </sec>
</abstract>
