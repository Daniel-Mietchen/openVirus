<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il cancro del colon-retto in Umbria è una priorità di sanità pubblica. La sorveglianza in sanità pubblica che utilizza dati provenienti da registri tumori di popolazione è una componente chiave nel controllo del cancro e le analisi dei dati di esito sono il presupposto fondamentale per migliorare la qualità. Lo scopo del nostro lavoro è stato quello di identificare e valutare, mediante il calcolo di alcuni indicatori di qualità (IQ), i livelli di assistenza per il cancro del colon retto (CCR) in Umbria.</p>
 </sec>
 <sec>
  <title>MATERIALI E METODI</title>
  <p>Abbiamo estratto dal Registro Tumori Umbro di Popolazione (RTUP) i casi di CCR che hanno effettuato un intervento con intento curativo nel triennio 2012 – 2014. Dopo un’analisi della letteratura, tenendo in considerazione le più recenti linee guida nazionali ed europee, abbiamo selezionato 19 IQ che coinvolgono tutte le specialità impegnate nell’assistenza. Gli indicatori selezionati hanno coperto i passaggi chiave del PDTA per la gestione del paziente affetto da CCR. I dati sono stati elaborati con STATA\IC 15.1.</p>
 </sec>
 <sec>
  <title>RISULTATI</title>
  <p>Sono stati identificati 1666 casi di CRC (297, 17,85% retto). I dati del RTUP hanno consentito il calcolo di 11 QI (10 di processo e 1 di esito). I QI selezionati hanno permesso la valutazione del PDTA del CRC secondo le linee guida. Tre QI riguardavano la fase diagnostica (colonscopia completa, TAC o RMN preoperatoria per CRC- ex.74,4% (95%CI 72.1-76.7%)-e RMN per il cancro del retto); tre QI riguardavano l’appropriatezza della chirurgia (≥ 12 linfonodi regionali prelevati-ex. 74,2% (95%CI 71.9-76.4%)-, margine circonferenziale e conservazione dello sfintere nel cancro del retto). Quattro QI valutavano la terapia (chemioterapia nello stadio III-ex. 51,0% (95%CI 46.2-55.8%)-e stadio II ad alto rischio, intervallo tra chirurgia e chemioterapia adiuvante &lt; 8 settimane; radioterapia neoadiuvante nel cancro del retto in stadio II o III); un indicatore di esito valutava la mortalità grezza post-operatoria a 30 giorni-ex. 4,0% (95%CI 3,1-5,1%). I risultati verranno analizzati per altre variabili inclusa la struttura erogatrice.</p>
 </sec>
 <sec>
  <title>CONCLUSIONI</title>
  <p>La disponibilità di QI è fondamentale per la valutazione della qualità dell’assistenza sanitaria e la selezione di interventi efficaci. I registri tumori di popolazione, utilizzando diversi flussi di dati sanitari, si stanno trasformando in strumenti di valutazione sempre più sofisticati ed efficaci. L’interpretazione dei dati relativi ai PDTA, insieme ai dati epidemiologici basati sulla popolazione nel contesto del registro tumori, fornisce un potente ausilio alla rete oncologica regionale per migliorare il controllo del cancro.</p>
 </sec>
</abstract>
