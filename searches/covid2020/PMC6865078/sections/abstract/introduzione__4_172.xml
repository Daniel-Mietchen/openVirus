<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’autostima è uno dei fattori maggiormente capaci di definire il successo nei percorsi di sviluppo del sé di un soggetto, quali autorealizzazione, autocontrollo, fiducia in sé stessi, autoregolazione e autogratificazione.</p>
  <p>Una bassa autostima può riflettersi nella genesi di alcuni disturbi dell’infanzia, preadolescenza e adolescenza, nonché adozione di comportamenti associati a 
   <italic>risk-taking</italic>.
  </p>
  <p>Fattore di potenziale impatto negativo sull’autostima dei giovanissimi è il perpetrarsi di un clima percepito come discriminatorio su base etnica, religiosa o culturale.</p>
  <p>Scopo del presente studio è correlare la nazionalità dei genitori con l’autostima e altre variabili di interesse.</p>
 </sec>
 <sec>
  <title>MATERIALI E METODI</title>
  <p>Il Test di valutazione Multidimensionale dell’Autostima (TMA, Bracken), questionario standardizzato finalizzato alla rilevazione dell’autostima in età evolutiva, è stato somministrato a tutti gli alunni di una scuola secondaria di primo grado di Milano. Consta di 150 items organizzati in sei sottodimensioni: Interpersonale, Competenze, Emotività, Successo scolastico, Vita familiare, Vissuto corporeo.</p>
  <p>È stato inoltre chiesto agli intervistati di indicare il proprio sesso, nazionalità dei genitori, fallimenti scolastici e l’eventuale coinvolgimento in attività quali fumo di sigaretta o essere stato vittima o perpetratore di bullismo.</p>
 </sec>
 <sec>
  <title>RISULTATI</title>
  <p>Sono stati raccolti 381 questionari sui 426 alunni totali (89.4%; M = 55%, F = 45%).</p>
  <p>Gli studenti aventi entrambi i genitori stranieri rappresentano il 48% del campione, quelli con un solo genitore italiano il 10.5%, mentre il 41.2% è rappresentato da ragazzi con entrambi i genitori italiani.</p>
  <p>Il valore di autostima globale è molto maggiore nei minori con entrambi i genitori italiani (96.9; M = 97.8, F = 95.7) se confrontato con gli alunni con un solo genitore italiano (91.3; M = 94.0, F = 89.8) e con i figli di genitori entrambi non italiani per i quali lo score globale scende a 89.6 (M = 88.7, F = 90.3) (ANOVA p &lt; 0.01). Le scale nelle quali si evidenziano maggiori differenze nei tre sottogruppi sono quelle 
   <italic>Scolastica</italic> e 
   <italic>Competenze</italic>.
  </p>
  <p>La percentuale di alunni con almeno un genitore straniero che è stata vittima di bullismo risulta maggiore rispetto agli studenti con entrambi i genitori italiani (35.4% vs 29.3%).</p>
  <p>L’avere uno o entrambi i genitori di nazionalità non italiana rispetto all’avere entrambi i genitori italiani correla positivamente con le difficoltà scolastiche (RR = 2.27; CI 95% = 1.42-3.56), con la sperimentazione del fumo di sigaretta (RR = 1.99; CI 95% = 1.21-3.28), con l’essere perpetratori di cyberbullismo (RR = 1.94; CI 95% = 1.23-3.57).</p>
 </sec>
 <sec>
  <title>CONCLUSIONI</title>
  <p>È necessario implementare interventi educativi finalizzati all’aumento dell’autostima nei preadolescenti tramite la creazione di un ambiente scolastico inclusivo per ogni studente, che possa tradursi in ricadute positive anche su risultati scolastici e benessere psicofisico.</p>
 </sec>
</abstract>
