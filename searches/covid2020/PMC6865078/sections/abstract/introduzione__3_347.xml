<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>
   <italic>La Legionella pneumophila</italic>, principale agente eziologico della legionellosi, forma morbosa polmonare normalmente acquisita per via respiratoria mediante inalazione di aerosol contenente il batterio, viene ormai considerata un germe emergente.
  </p>
  <p>Dal 2002 il Laboratorio di Microbiologia dell’ARPA FVG di Udine è il Laboratorio di Riferimento Regionale per la diagnosi ambientale della legionellosi e svolge con le Aziende per l’Assistenza Sanitaria (AAS), al fine di garantire un’adeguata sorveglianza epidemiologica della malattia sul territorio regionale, un’attività di monitoraggio in strutture comunitarie, in strutture sanitarie e socioassistenziali ed in strutture correlate a casi di legionellosi. Tale monitoraggio è stato inizialmente avviato con campionamenti svolti dalle AAS della provincia di Udine, per ampliarsi nel tempo con il coinvolgimento delle altre AAS della Regione.</p>
 </sec>
 <sec>
  <title>MATERIALI E METODI</title>
  <p>Dal 2002 al 2016 sono stati analizzati 19.119 campioni ambientali per la ricerca di 
   <italic>Legionella pneumophila</italic>, corrispondenti a 3855 osservazioni, provenienti da 707 diversi siti campionati dalle AAS.
  </p>
  <p>Per ottenere l’analisi descrittiva, il cui obiettivo è quello di dare un quadro delle caratteristiche salienti dei dati attraverso grafici e statistiche descrittive, i dati raccolti in file formato Excel sono stati: processati con software statistico R (
   <ext-link ext-link-type="uri" xlink:href="https://www.r-project.org" xmlns:xlink="http://www.w3.org/1999/xlink">https://www.r-project.org</ext-link>), geolocalizzazione con OpenStreetMap Nominatim (
   <ext-link ext-link-type="uri" xlink:href="http://nominatim.openstreetmap.org" xmlns:xlink="http://www.w3.org/1999/xlink">http://nominatim.openstreetmap.org</ext-link>), successivamente importati nel database relazionale PostgreSQL (
   <ext-link ext-link-type="uri" xlink:href="https://www.postgresql.org" xmlns:xlink="http://www.w3.org/1999/xlink">https://www.postgresql.org</ext-link>).
  </p>
  <p>L’analisi descrittiva comprende: statistiche sul numero complessivo di campioni e di osservazioni, sulla distribuzione geografica dei siti, sulle osservazioni per categorie, su trend temporali, statistiche per anno e per provincia, andamento e distribuzioni delle indagini ambientali.</p>
 </sec>
 <sec>
  <title>CONCLUSIONI</title>
  <p>Dalla distribuzione geografica risulta che la provincia di Udine è quella che presenta il maggior numero di siti controllati nei quali sono stati effettuati il maggior numero di campionamenti.</p>
  <p>I dati statistici sottolineano che il maggior numero di osservazioni, in cui è stato riscontrato almeno un campione positivo, riguarda le strutture sanitarie con 402 positività, delle quali il 12% presenta una concentrazione &gt; 10.000 UFC/L. Il trend temporale in relazione ai principali tipi di strutture (turistiche, sanitarie e socioassistenziali) indica che quelle sanitarie presentano, nel tempo, la maggior percentuale di campioni positivi.</p>
  <p>Questa base dati potrà essere utilizzata in futuro per mantenere un quadro sempre aggiornato della diffusione del batterio nella Regione FVG, in modo da consentire un’azione mirata ed efficace sulla prevenzione del rischio. Sarebbe altresì utile un confronto tra i dati relativi alle indagini ambientali svolte nelle strutture correlate ai casi di legionellosi ed i dati relativi ai pazienti dei casi stessi, per approfondire origine, diffusione ed eventuali mutazioni della 
   <italic>Legionella</italic>.
  </p>
 </sec>
</abstract>
