<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le strutture ospedaliere, per il 57% edificate oltre 60 anni fa, risultano carenti nella funzionalità e nella qualità del servizio offerto. È un patrimonio ospedaliero nazionale vecchio, con caratteristiche tipologiche, tecnologiche e ambientali inadeguate alle contemporanee e mutevoli esigenze scientifiche e umane.</p>
  <p>Sono necessari interventi di ristrutturazione e costanti adeguamenti edilizi che richiedono una gestione tecnico-organizzativa dei cantieri compatibile con le attività, nella massima tutela della salute e sicurezza di pazienti e operatori.</p>
  <p>La presenza di cantieri in ospedale correla ad aumentato rischio di insorgenza di Infezioni Ospedaliere così che, accanto a misure di sicurezza proprie del cantiere, è doveroso adottare anche azioni mirate alla loro sorveglianza e controllo.</p>
 </sec>
 <sec>
  <title>MATERIALI E METODI</title>
  <p>La criticità e l’invasività di un intervento edile in ambienti sensibili quali gli ospedali richiedono un approccio attento e proattivo, definito 
   <italic>ICRA</italic> (
   <italic>Infection Control Risk Assessment</italic>), attraverso il quale è possibile distinguere differenti tipologie di lavori associati a diversi livelli di rischio.
  </p>
  <p>Principali finalità dell’ICRA sono: valutare l’impatto dell’interruzione dei servizi; stabilire collocazione dei pazienti in caso di chiusura del reparto; definire aree dove collocare efficaci barriere fisiche per proteggere pazienti ad alto rischio; definire il fabbisogno di ventilazione e ricambio di aria nei reparti chirurgici, nelle stanze di isolamento e in reparti speciali; predisporre misure per contenere il rischio di diffusione di microrganismi attraverso l’impianto idrico.</p>
 </sec>
 <sec>
  <title>RISULTATI</title>
  <p>I sistemi di accreditamento richiedono un approccio professionale integrato e multidisciplinare per la gestione del rischio infettivo.</p>
  <p>In tale ottica la Direzione Sanitaria dell’AOU Policlinico di Bari, con il CCIO, ha istituito un Team multisciplinare, costituito da responsabili istituzionali, tecnici dell’edilizia ospedaliera, clinici, biologi, Risk Manager, massimi esperti nel settore, e, ciascuno per propria competenza, ha contribuito alla redazione della Procedura Aziendale 
   <italic>“Prevenzione Infezioni da Cantieri in Ospedale”</italic> valida per l’intera Azienda.
  </p>
 </sec>
 <sec>
  <title>CONCLUSIONI</title>
  <p>Il Gruppo di Lavoro ICRA esegue il controllo nelle fasi di precostruzione, costruzione e postcostruzione, con valutazione preliminare del rischio in base a tipo, estensione e impatto del cantiere sugli spazi limitrofi. Individuata la 
   <italic>classe di precauzione</italic>, correlata alla 
   <italic>matrice del rischio</italic>, ottenuta dalla relazione tra vulnerabilità e tipo di cantiere, sono disposte le misure preventive da adottare in conformità a quanto previsto dalla procedura aziendale, in linea con le più accreditate linee guida di riferimento.
  </p>
  <p>Obiettivo aziendale è garantire un controllo ad ampio spettro del rischio associato a cantieri allestiti in Ospedale, 
   <italic>indicatore di performance</italic> del Laboratorio MeS della Scuola Sant’Anna di Pisa.
  </p>
 </sec>
</abstract>
