<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le stampanti laser nell’ambiente di lavoro possono rappresentare una fonte rilevante di particolato fine, con importanti conseguenze sulla qualità dell’aria ambientale. Scopo di questo studio è stato confrontare la capacità di trattenere del particolato utilizzando un filtro di aria di nuova concezione: contenente magneti di neodimio (MAG), rispetto a un filtro convenzionale (NoMAG).</p>
 </sec>
 <sec>
  <title>MATERIALI E METODI</title>
  <p>È stata progettata e realizzata una camera sperimentale, tale da poter modificare il flusso e la velocità dell’aria, per valutare due tipologie di filtri ad alta efficienza per il particolato (HEPA). Tutti i test sono stati effettuati utilizzando un conta particelle in un ufficio con fotocopiatrici laser, a porta chiusa e con i sistemi di ventilazione mantenuti spenti. Sono state misurate sei dimensioni particellari: 0,3-0,5, 0,5-1, 1-3, 3-5, 5-10, e &gt;10 µm. Tutti i filtri sono stati valutati con valori di flusso pre-carico di 1,68, 5,22 e 140 m
   <sup>3</sup>/h (rispettivamente “basso”, “medio” e “alto” flusso), ed in condizioni sia “a riposo” (stampanti non operative), sia “in operation” (durante una fase di stampa). Sono stati raccolti almeno 50 campioni di aria per ogni valutazione. I dati sperimentali sono stati analizzati con il test dei ranghi con segno di Wilcoxon per dati appaiati, o con il test di Wilcoxon della somma dei ranghi.
  </p>
 </sec>
 <sec>
  <title>RISULTATI</title>
  <p>Nelle valutazioni “a riposo” le concentrazioni di particolato a valle del filtro MAG sono risultate sempre inferiori rispetto al filtro NoMAG. Sono state riscontrate differenze statisticamente significative per le particelle fino a 3 µm di diametro per tutti i valori di flusso (p &lt; 0,001), mentre è stata confermata una differenza per le particelle di 3-5 µm e 5-10 µm soltanto per valori di flusso basso o alto.</p>
  <p>Nelle valutazioni “in operation” le concentrazioni a valle del filtro MAG sono state inferiori per particelle fino a 3 µm per valori di flusso medio e basso. Per quest’ultimo è stata confermata una differenza anche per diametri maggiori (p &lt; 0,001).</p>
  <p>Nelle condizioni “in operation” ad alto flusso invece il filtro NoMAG ha dimostrato inaspettatamente un’efficacia maggiore, con concentrazioni significativamente inferiori fino a 3 µm di diametro (p &lt; 0,001).</p>
 </sec>
 <sec>
  <title>CONCLUSIONI</title>
  <p>I filtri MAG hanno mostrato una maggiore efficacia rispetto ai filtri convenzionali NoMAG nel ridurre il particolato fine per valori di flusso basso e medio. Ciò anche in eterogene condizioni di uso dell’ambiente. Flussi molto alti potrebbero danneggiare permanentemente l’integrità dei filtri e le caratteristiche di efficacia.</p>
 </sec>
</abstract>
