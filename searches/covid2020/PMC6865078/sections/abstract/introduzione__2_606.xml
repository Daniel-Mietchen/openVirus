<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La ASL di Taranto ha predisposto un Piano Mirato di Prevenzione (PMP) in edilizia nella Provincia di Taranto che persegue l’obiettivo di migliorare l’organizzazione della prevenzione in edilizia e di ridurre gli infortuni e le malattie professionali delle imprese operanti nel settore. Il PMP in edilizia sul territorio tarantino è stato proposto nell’ambito delle attività svolte dall’Ufficio Operativo Provinciale e successivamente sottoscritto con un Protocollo di intesa dalla Prefettura, ASL, ITL, Formedil CPT, Cassa Edile, ANCE Confindustria, Vigili del Fuoco di Taranto.</p>
  <p>
   <italic>Obiettivi</italic>: la creazione di una rete istituzionale di prevenzione in ambito edile capace di analizzare criticamente, con modelli consolidati scientificamente, il flusso di dati informativi gestiti da ogni singolo ente coinvolto; il miglioramento della organizzazione della gestione della salute e sicurezza dei lavoratori delle imprese edili mediante percorsi di formazione/informazione e di sensibilizzazione mirati alle figure della prevenzione presenti nei cantieri edili
  </p>
  <p>
   <italic>Ambito di intervento</italic>: per dare avvio al PMP in edilizia è stato organizzato un convegno sul tema e sugli strumenti metodologici e operativi dello stesso resi disponibili per le aziende coinvolte;
  </p>
  <p>contestualmente sono state divulgate schede di autovalutazione delle aziende interessate e questionari di percezione del rischio dei lavoratori edili per il tramite degli R.L.S.</p>
  <p>Sono stati programmati percorsi informativi/formativi e di sensibilizzazione da erogare alle figure della prevenzione presenti nei cantieri anche alla luce delle risultanze delle schede di percezione del rischio dei lavoratori pervenute ed elaborate</p>
  <p>
   <italic>Imprese coinvolte</italic>: i destinatari diretti dell’iniziativa sono le imprese edili, le figure aziendali dei Datori di lavoro, lavoratori autonomi, Coordinatori per la sicurezza in fase di progettazione, Coordinatori per la sicurezza in fase di esecuzione, Preposti, R.S.P.P., Rappresentanti dei Lavoratori per la Sicurezza aziendali e territoriali, i lavoratori delle imprese coinvolte.
  </p>
 </sec>
 <sec>
  <title>RISULTATI</title>
  <p>Il PMP ha permesso di raggiungere i seguenti risultati: 
   <list list-type="bullet">
    <list-item>
     <p>con la sottoscrizione del presente Protocollo le parti hanno instaurato un rapporto di collaborazione con le finalità di diffondere la cultura della sicurezza sul lavoro nelle aziende che operano nel territorio, proponendo un modello territoriale partecipativo di assistenza, di approccio al processo di valutazione e gestione dei rischi finalizzato alla prevenzione dei rischi stessi costituendo una rete collaborativa tra Istituzioni, Aziende e rappresentanti dei lavoratori (RSL e RLST);</p>
    </list-item>
    <list-item>
     <p>avviare attività di sensibilizzazione e formazione/informazione a seguito della elaborazione delle schede di percezione dei rischi dei lavoratori edili.</p>
    </list-item>
   </list>
  </p>
 </sec>
</abstract>
