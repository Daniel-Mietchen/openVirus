<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La sindrome metabolica rappresenta un gruppo di anomalie metaboliche che includono ipertensione, obesità centrale, insulino-resistenza e dislipidemia aterogenica. Questa condizione colpisce circa un quarto della popolazione europea ed è fortemente associata ad un aumentato rischio di sviluppo di diabete e malattie cardiovascolari, pertanto la sua prevenzione rappresenta una sfida essenziale per la salute dell’individuo e per quella pubblica. La patogenesi della sindrome metabolica coinvolge sia fattori genetici che acquisiti, tra cui diversi studi sembrano indicare un’associazione con l’esposizione ad inquinamento atmosferico. Per queste ragioni si è deciso di condurre una revisione sistematica per l’individuazione delle evidenze disponibili ad oggi sull’associazione tra esposizione ad inquinamento atmosferico e sindrome metabolica.</p>
 </sec>
 <sec>
  <title>MATERIALI E METODI</title>
  <p>Il quesito di ricerca è stato tradotto in uno specifico PICOS, utilizzato per costruire una strategia di ricerca sensibile. Sono stati ricercati articoli pubblicati fino al 23/04/2019 reperibili tramite le banche-dati elettroniche MEDLINE, SCOPUS e CINHAL. In seguito all’eliminazione dei duplicati due operatori hanno proceduto allo screening per titoli ed abstract e selezionato gli articoli di cui è stata ritenuta necessaria la lettura dei full-text, rispettando precisi criteri di inclusione ed esclusione fissati a priori. Sono stati ritenuti includibili reviews, trials randomizzati, studi caso-controllo e di coorte condotti su popolazione altrimenti sana, in cui fosse analizzata l’associazione tra esposizione ad inquinamento atmosferico di qualsiasi tipologia e sindrome metabolica. Sono stati esclusi gli studi in lingue diverse dall’inglese e dall’italiano. Gli articoli selezionati verranno letti integralmente per stabilirne l’opportunità di inclusione nella sintesi qualitativa/quantitativa, previa valutazione della loro qualità metodologica.</p>
 </sec>
 <sec>
  <title>RISULTATI</title>
  <p>Sono stati reperiti 2565 articoli (407 record da MEDLINE, 452 da CINHAL e 1706 da SCOPUS). 588 record sono stati eliminati in quanto duplicati. I titoli e gli abstract dei restanti 1.977 articoli sono stati sottoposti a screening e 17 studi sono stati selezionati per le successive fasi dell’analisi.</p>
 </sec>
 <sec>
  <title>CONCLUSIONI</title>
  <p>La conduzione di una revisione sistematica sulla possibile associazione tra inquinamento atmosferico e sindrome metabolica, argomento di sempre maggiore interesse nell’ambito dell’epidemiologia ambientale, permetterà di sintetizzare le conoscenze finora reperite portando alla formulazione di nuove ipotesi o alla consapevolezza di aree ancora poco esplorate della ricerca su cui concentrare maggiormente l’attenzione nei futuri studi. L’individuazione dell’inquinamento atmosferico quale chiaro fattore di rischio porterebbe a interrogarsi sulla necessità di importanti interventi a tutela della salute pubblica.</p>
 </sec>
</abstract>
