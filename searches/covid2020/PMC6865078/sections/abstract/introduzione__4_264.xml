<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il ritmo frenetico della vita moderna induce sempre più spesso a consumare pasti fugaci e di rapida preparazione, avvalendosi di alimenti e condimenti pronti all’uso, come salse e sughi, capaci di soddisfare qualsiasi esigenza gastronomica. Sebbene le nuove tecnologie alimentari e gli innovativi sistemi di confezionamento contribuiscano a garantire salubrità di un prodotto per un consumatore sempre più attento a ciò che “viene portato in tavola”, l’assoluta sicurezza microbiologica nelle filiere agroalimentari è ancora oggi difficile da raggiungere. Di conseguenza, la sorveglianza igienico-sanitaria di alimenti pronti all’uso, soprattutto multi-ingredienti, rappresenta il metodo più efficace per prevenire il rischio infettivo correlato al loro consumo. Scopo del lavoro è valutare la qualità microbiologica di sughi freschi e pesto, presi dal banco frigo della grande distribuzione.</p>
 </sec>
 <sec>
  <title>METODI</title>
  <p>Sono stati sottoposti ad analisi microbiologica 45 campioni, per un totale di 90 confezioni preparate in MAP: pesto alla genovese (26) e sughi freschi pronti al consumo (64), di cui 28 ai formaggi, 26 ai funghi porcini, 10 alle noci. Per ciascun campione sono state esaminate due confezioni (stesso lotto), valutate in tre fasi della shelf-life: 1^ confezione all’acquisto (T0) e dopo tre giorni dall’apertura, conservata a + 4°C (T1); 2^ confezione alla data di scadenza (T2). Per ogni campione è stata eseguita la ricerca di 
   <italic>Enterobacteriaceae, E. coli, B. cereus, C. perfringens</italic>, 
   <italic>S. aureus</italic>, 
   <italic>Salmonella, Listeria</italic>. Per un giudizio di conformità sugli Indicatori di Igiene di Processo, si è fatto riferimento alle Linee Guida Regione Piemonte. Per i Miceti, non esistendo valori di riferimento, si è considerato che una carica pari a 10
   <sup>3</sup> ufc/g potesse rappresentare un limite soglia di deterioramento del prodotto.
  </p>
 </sec>
 <sec>
  <title>RISULTATI</title>
  <p>In nessun campione è stata riscontrata presenza di batteri. Lieviti e muffe sono stati rilevati nel 37,8% dei campioni esaminati in almeno una delle tre fasi considerate. In particolare, lieviti e muffe sono stati isolati nel 24,4% dei campioni a T0 (22,2% e 2,2% rispettivamente); nel 31,1% a T1 (28,9% e 2,2%); nel 37,8% a T2 (35,5% e 8,8%).</p>
 </sec>
 <sec>
  <title>CONCLUSIONI</title>
  <p>I risultai evidenziano una discreta qualità microbiologica di alimenti elaborati e pronti al consumo, con un aumento delle non conformità in prossimità della data di scadenza, sottolineando l’importanza della sorveglianza igienico-sanitaria di questa tipologia di alimenti, della loro 
   <italic>shelf-life</italic>. Appare evidente la necessità di stabilire il ruolo dei miceti nel processo degradativo degli alimenti sia identificandoli a livello di genere e specie, sia regolarizzando anche per questi microrganismi i valori soglia di conformità del prodotto.
  </p>
 </sec>
</abstract>
