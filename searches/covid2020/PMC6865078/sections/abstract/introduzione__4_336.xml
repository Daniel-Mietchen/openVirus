<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La prevalenza della popolazione vegana/vegetariana, in Italia, è in costante aumento. I dati Eurispes 2019 in Italia identificano il 5,4% di vegetariani e l’1,9% di vegani nella popolazione. Non si hanno riferimenti certi riguardo l’età pediatrica. L’indagine conoscitiva ha inteso identificare la prevalenza di bambini V/V in Calabria.</p>
 </sec>
 <sec>
  <title>MATERIALI E METODI</title>
  <p>Lo studio è stato condotto a mezzo di questionari anonimi, a risposta multipla, volti a conoscere le abitudini alimentari della popolazione target. Sono stati reclutati 1.283 genitori, nelle scuole e nei reparti pediatrici ospedalieri, di una popolazione di età compresa tra i 3 ed i 18 anni. Il numero totale degli intervistati è pari a 5.183.</p>
 </sec>
 <sec>
  <title>RISULTATI</title>
  <p>La percentuale di popolazione vegetariana che rispetta i criteri di inclusione è risultata pari allo 0,25%; rapporto M:F uguale 2:1, età media 11 anni. Tra di essi i vegani rappresentano lo 0,1%.</p>
  <p>La concentrazione maggiore di V/V si localizza nella città di Catanzaro, capoluogo di regione, piuttosto che nelle altre province.</p>
  <p>Tutti i V/V risultati allo studio sono figli di genitori anch’essi V/V.</p>
  <p>Lo studio ha evidenziato un dato serendipity, ovvero la presenza di due casi di fenilchetonuria</p>
 </sec>
 <sec>
  <title>CONCLUSIONI</title>
  <p>In Calabria la prevalenza di bambini V/V è risultata essere minore rispetto ad altre regioni.</p>
  <p>Solamente il 76% dei bambini V/V fa supplementazione vitaminica.</p>
  <p>Il 64% della totalità di genitori intervistati dichiara di non aver condizionato le scelte alimentari dei propri figli, di non seguire le indicazioni dietetiche del PLS e di avvalersi di informazioni sull’alimentazione ricavate dai social: internet/media, altre.</p>
 </sec>
</abstract>
