<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Recenti studi hanno evidenziato che sorgenti combustibili di varia natura quali candele, incensi e fumo di tabacco emettono durante l’utilizzo sia sostanze che particelle fini e ultrafini potenzialmente dannose per la salute umana. Inoltre, la qualità dell’aria degli ambienti confinati può essere notevolmente peggiorata anche da altri elettrodomestici di uso comune, che vengono utilizzati anche quotidianamente negli ambienti indoor di vita e di lavoro. Scopo del lavoro è di valutare sperimentalmente l’inquinamento indoor, in termini di livelli di particelle fini e ultrafini emesse durante l’utilizzo di alcuni elettrodomestici e sorgenti combustibili di vario tipo.</p>
 </sec>
 <sec>
  <title>MATERIALI E METODI</title>
  <p>In una model room sono state misurate le concentrazioni di particelle fini di diverse frazioni dimensionali (Particulate Matter o PM) mediante Dusttrak™ II Aerosol Monitor, di particelle ultrafini (ultrafine particles o UFPs, da 5 a 560 nm) mediante Fast Mobility Particle Sizer (FMPS, TSI) analyzer e di Composti Organici Volatili (COV) mediante Q-Trak Indoor Air Quality Monitor 7575 (TSI) durante l’utilizzo di sigarette tradizionali ed elettroniche, elettrodomestici dotati di motore elettrico sia brush (a spazzole) che brushless (senza spazzole), utilizzo di deodoranti/rinfrescanti per l’aria, cottura di cibi con diverse metodologie, utilizzo di incensi e candele.</p>
 </sec>
 <sec>
  <title>RISULTATI</title>
  <p>I livelli più elevati di PM
   <sub>1</sub> sono stati misurati durante l’utilizzo di una candela alla citronella (7,6 mg m
   <sup>-3</sup>). La maggiore emissione di UFPs è stata misurata durante le attività di cottura. In particolare, 4,1×10
   <sup>7</sup> particelle cm
   <sup>-3</sup> per due sessioni nelle quali è stata simulata l’attività di grigliatura della carne. Inoltre, una rilevante emissione di UFPs si è verificata nel corso di utilizzo di apparecchiature dotate di motore elettrico brush fino al valore massimo di 10
   <sup>6</sup> particelle cm
   <sup>-3</sup> nella fase di accensione di un trapano elettrico. I livelli più alti di COV sono stati misurati durante il fumo di una sigaretta tradizionale e durante la simulazione di utilizzo di uno spray rinfrescante per l’ambiente (rispettivamente pari a 8 e 10 ppm).
  </p>
 </sec>
 <sec>
  <title>CONCLUSIONI</title>
  <p>I risultati indicano la necessità di interventi di educazione sanitaria per aumentare le conoscenze in termini di peggioramento della qualità dell’aria indoor negli ambienti di vita e di lavoro in cui vengono utilizzati i dispositivi monitorati.</p>
 </sec>
</abstract>
