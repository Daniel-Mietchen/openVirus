<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Negli ultimi anni il panorama dei vaccini antinfluenzali ha subito notevoli cambiamenti. In Italia, ad esempio dalla stagione 2018/19 il vaccino trivalente a somministrazione intradermica non è più disponibile e i vaccini trivalenti non adiuvati prodotti su uova (TIVe) non sono più utilizzati dal mercato pubblico. Nella stagione 2018/19 erano disponibili il vaccino trivalente prodotto su uova adiuvato con MF59 (MF59-TIV) e i vaccini quadrivalenti prodotti su uova (QIVe). Dalla stagione 2019/20 sarà disponibile un nuovo vaccino quadrivalente prodotto su coltura cellulare (QIVc).</p>
  <p>MF59-TIV è un vaccino influenzale trivalente a subunità adiuvato con MF59 sviluppato al fine di superare le criticità legate all’immunogenicità subottimale dei vaccini non adiuvati negli anziani e nei soggetti immunocompromessi. In sintesi, l’adiuvante MF59 permette di: intensificare la risposta immunitaria al netto della quantità di antigene, determinare una risposta immunitaria anche verso i ceppi influenzali non contenuti nel vaccino e ridurre la quantità di antigene in caso di emergenza (es. pandemia) 
   <sup>
    <xref rid="art062_ref1" ref-type="bibr">1</xref>
   </sup>. Attualmente MF59-TIV è autorizzato per l’immunizzazione di soggetti over 65 in circa 40 Paesi e in Italia dalla stagione 2018/19 è il vaccino di scelta per la popolazione over 75. Nel Regno Unito dalla stagione 2018/19 è l’unico vaccino rimborsabile per i soggetti d’età ≥ 65 anni e dalla stagione 2019/20 ha una raccomandazione preferenziale per gli anziani anche in Austria.
  </p>
  <p>Al fine di rispondere alla variabilità dei virus influenzali e, in particolare, alla comparsa nello scenario epidemiologico dei due 
   <italic>lineage</italic> del virus B che dal 2001 co-circolano con una variabilità stagionale non sempre prevedibile sono stati sviluppati i QIVe contenenti due ceppi A e i due 
   <italic>lineage</italic> B (Yamagata e Victoria). In Italia il primo QIVe fu introdotto nella stagione 2015/16. Attualmente sono registrati tre 
   <italic>brand</italic> QIVe di cui due a virus frammentato e uno a subunità.
  </p>
  <p>Alla luce di queste innovazioni è stata condotta una revisione sistematica e meta-analisi sui vaccini influenzali prodotti su uova attualmente disponibili in Italia (MF59-TIV e QIVe) al fine di disporre di dati aggiornati di immunogenicità, efficacia e sicurezza.</p>
 </sec>
 <sec>
  <title>MATERIALI E METODI</title>
  <p>La revisione sistematica ha seguito le linee guida per le revisioni sistematiche e meta-analisi PRISMA.</p>
  <p>La ricerca ha utilizzato il modello PICOS (P: 
   <italic>Population</italic>; I: 
   <italic>Intervention</italic>; C: 
   <italic>Comparators</italic>; O: 
   <italic>Outcome</italic>; S - 
   <italic>Study design</italic>). 
   <list list-type="bullet">
    <list-item>
     <p>P: (i) MF59-TIV: anziani e (ii) QIVe: soggetti di età ≥6 mesi; la popolazione è stata stratificata per classi di età: bambini, adulti e anziani;</p>
    </list-item>
    <list-item>
     <p>I: (i) MF59-TIV e (ii) QIVe;</p>
    </list-item>
    <list-item>
     <p>C: (i) MF59-TIV: vaccini non adiuvati di qualsiasi valenza e (ii) QIVe: TIVe o MF59-TIV;</p>
    </list-item>
    <list-item>
     <p>O: immunogenicità [due sottodomini: (i) immunogenicità assoluta (i.e. 
      <italic>vs</italic> placebo o un vaccino non influenzale) e (ii) immunogenicità relativa (i.e. 
      <italic>vs</italic> un vaccino influenzale diverso)], efficacia [due sottodomini: (i) efficacia assoluta (i.e. 
      <italic>vs</italic> placebo o un vaccino non influenzale) e (ii) efficacia relativa (i.e. 
      <italic>vs</italic> un vaccino influenzale diverso)] e sicurezza;
     </p>
    </list-item>
    <list-item>
     <p>S: studi clinici randomizzati e controllati (RCT), studi di immunogenicità, studi osservazionali di coorte e caso-controllo, studi degli eventi avversi 
      <italic>postmarketing</italic>.
     </p>
    </list-item>
   </list>
  </p>
  <p>Per l’immunogenicità è stato considerato il test di inibizione dell’emoagglutinazione (HI). L’immunogenicità assoluta è stata quantificata attraverso: (i) incremento medio dei titoli HI post/prevaccinazione (MFI), (ii) tassi di sieroconversione (SCR) e (iii) tassi di sieroprotezione (SPR). Per l’analisi qualitativa dell’immunogenicità assoluta sono stati utilizzati i criteri europei e statunitensi. Per l’immunogenicità relativa sono stati considerati: (i) la differenza delle medie geometriche dei titoli anticorpali (GMT) dei vaccini di interesse e quelli in comparazione; (ii) il rischio relativo (RR) di sieroconversione dopo vaccinazione con MF59-TIV o QIVe rispetto ai vaccini in comparazione e (iii) il RR di sieroprotezione dopo vaccinazione con MF59-TIV o QIVe rispetto ai vaccini in comparazione. Il RR significativamente (p &lt; 0,05) &gt; 1 indica una migliore performance di MF59-TIV/QIVe rispetto ai 
   <italic>competitor</italic>.
  </p>
  <p>Relativamente all’
   <italic>outcome</italic> efficacia clinica (assoluta e relativa) sono state considerate sia l’efficacia teorica (
   <italic>efficacy</italic>) sia l’efficacia sul campo (
   <italic>effectiveness</italic>). L’
   <italic>efficacy</italic> è stata definita come riduzione del rischio di eventi correlati all’influenza grazie alla vaccinazione in condizioni “ideali” (RCT). L’
   <italic>effectiveness</italic> è stata definita come riduzione del rischio di eventi correlati all’influenza grazie alla vaccinazione in condizioni “del mondo reale” (studi osservazionali). Per i parametri relativi all’efficacia clinica sono stati considerati diversi esiti potenzialmente riconducibili all’influenza: influenza confermata in laboratorio, sindrome simil-influenzale (ILI), ospedalizzazione per patologie respiratorie, ospedalizzazione per ILI/influenza/polmonite, ospedalizzazione per eventi cardiovascolari acuti, ospedalizzazione per eventi cerebrovascolari acuti e mortalità per tutte le cause. L’influenza confermata in laboratorio è stata considerata come 
   <italic>gold standard</italic>. Nel dominio di sicurezza abbiamo considerato gli eventi avversi sollecitati e quelli non sollecitati.
  </p>
  <p>La ricerca sistematica è stata condotta tramite la modalità automatica visionando le seguenti banche dati: Ovid MEDLINE
   <sup>®</sup> ALL; Biological Abstracts; CAB Abstracts (incluso Global Health) ed è stata limitata al periodo “01/01/1990 - marzo 2019” e “01/01/2005 - marzo 2019” rispettivamente per MF59-TIV e QIVe. Tale scelta è stata determinata dal fatto che i primi studi clinici su MF59-TIV sono stati condotti all’inizio degli anni ’90, mentre il primo RCT condotto su QIVe si riferiva alla stagione 2007/08. La ricerca è stata successivamente aggiornata al 5/06/2019. Alla ricerca automatica è seguita una ricerca manuale.
  </p>
  <p>Successivamente sono state condotte meta-analisi ove possibile/ragionevole. I modelli a effetti casuali sono stati scelti a 
   <italic>priori</italic>. Nel caso in cui l’eterogeneità osservata era assente o particolarmente bassa, i modelli a effetti fissi sono stati riapplicati al fine di vedere se l’effetto 
   <italic>pooled</italic> cambiava significativamente.
  </p>
 </sec>
 <sec>
  <title>RISULTATI</title>
  <list list-type="bullet">
   <list-item>
    <p>MF59-TIV</p>
    <p>La ricerca automatica ha identificato 1.302 manoscritti e dopo il processo valutativo sono stati inclusi 50 manoscritti nell’analisi qualitativa e 42 in quella quantitativa (meta-analisi).</p>
    <p>33 studi hanno riportato almeno una stima dell’immunogenicità assoluta. Per quanto riguarda l’immunogenicità verso ceppi simil-influenzali, nel 74-97% degli studi era superato il criterio europeo di SCR, nel 97–100% era superato il criterio europeo di SPR e nell’88–100% era superato il criterio europeo di MFI. Relativamente ai ceppi eterovarianti i più studiati appartengono al sottotipo A(H3N2). I tassi erano elevati: l’89% e il 97% degli studi riportavano rispettivamente SCR ≥ 30% e SPR ≥ 60%. MFI superava il valore soglia in tutti gli studi. Pochi studi riportavano dati sull’immunogenicità eterologa verso i ceppi appartenenti a A(H1N1) e B. Lo studio di Camilloni et al. 
     <sup>
      <xref rid="art062_ref1" ref-type="bibr">1</xref>
     </sup> ha valutato l’immunogenicità 
     <italic>cross-lineage</italic> (tipo B) di MF59-TIV; la risposta immune è stata rilevante verso i ceppi appartenenti a B/Yamagata nonostante la formulazione nella stagione 2003/04 contenesse un ceppo appartenente a B/Victoria.
    </p>
    <p>L’immunogenicità relativa è stata valutata tramite l’analisi quantitativa dei soli RCT. I soggetti immunizzati con MF59-TIV avevano una probabilità significativamente superiore di raggiungere la sieroconversione rispetto ai soggetti immunizzati con vaccini non adiuvati del 17%, 21% e 28% rispettivamente per A(H1N1), A(H3N2) e B. Un risultato analogo è emerso dalla meta-analisi di SPR. I soggetti immunizzati con MF59-TIV mostravano una probabilità di avere valori di HI ≥1:40 significativamente più alta del 5%, del 5% e del 6% rispettivamente per A(H1N1), A(H3N2) e B. La meta-analisi relativa ai tassi di SCR verso ceppi A(H3N2) eterovarianti ha mostrato un RR = 1,35; ciò significa che i soggetti vaccinati con MF59-TIV avevano una probabilità superiore del 35% di sieroconvertire rispetto ai soggetti vaccinati con vaccini non adiuvati.</p>
    <p>L’
     <italic>effectiveness</italic> di MF59-TIV nel prevenire l’influenza confermata in laboratorio era del 43% (stagione 2010/11) e del 72% (stagione 2011/12). La stima 
     <italic>pooled</italic> ha prodotto un’
     <italic>effectiveness</italic> del 60,1% (IC 95%: -1,6-84,3%; 
     <italic>P</italic> = 0,053).
    </p>
    <p>La meta-analisi delle ospedalizzazioni per tutte le complicanze e per influenza e/o polmonite ha rivelato un’
     <italic>effectiveness</italic> di MF59-TIV del 62% (IC 95%: 42-75%) e del 51% (IC 95%: 39-61%), rispettivamente.
    </p>
    <p>MF59-TIV è risultato significativamente più efficace sul campo rispetto a TIVe e QIVe, indipendentemente dall’
     <italic>outcome</italic> associato. Lo studio di Mannino et al. 
     <sup>
      <xref rid="art062_ref3" ref-type="bibr">3</xref>
     </sup> ha dimostrato un vantaggio di MF59-TIV rispetto a TIVe del 25% nel prevenire le ospedalizzazioni dovute a influenza o polmonite.
    </p>
    <p>Un recente e ampio studio statunitense (stagione 2017/18 con oltre 13 milioni di over65enni vaccinati) ha stabilito che MF59-TIV è significativamente più efficace del 3,9% rispetto a QIVe nel prevenire l’ospedalizzazione per influenza. Una stima analoga è emersa nel confronto tra MF59-TIV e TIVe (3,6%, 
     <italic>P</italic> &lt; 0,05) 
     <sup>
      <xref rid="art062_ref4" ref-type="bibr">4</xref>
     </sup>.
    </p>
    <p>MF59-TIV è risultato statisticamente più reattogeno rispetto a TIVe per quel che riguarda gli eventi avversi locali (dolore, eritema e indurimento nel sito di iniezione). Nelle sorveglianze post-marketing nessun problema di sicurezza è stato rilevato.</p>
   </list-item>
   <list-item>
    <p>QIVe</p>
   </list-item>
  </list>
  <p>Relativamente ai QIVe la ricerca automatica ha permesso di individuare 444 manoscritti. Dopo il processo di selezione 56 studi sono stati inclusi nella valutazione qualitativa e 42 nella valutazione quantitativa.</p>
  <p>Tutti gli studi hanno analizzato l’immunogenicità assoluta verso ceppi omologhi. Le valutazioni erano suddivise per fasce d’età. Nei bambini le stime 
   <italic>pooled</italic> di SCR variavano tra il 49% e l’81% e quelle di SPR erano nel 
   <italic>range</italic> 72-99%. Negli adulti la maggior parte degli studi soddisfaceva i criteri regolatori europei e americani. Le stime meta-analitiche di SCR (59,0-64,4%) e di SPR (97,2-98,7%) erano simili per tutti i quattro ceppi. Negli anziani la maggior parte degli studi soddisfaceva i criteri europei e americani. Il 
   <italic>range</italic> tra le stime 
   <italic>pooled</italic> era per SCR 41,5-55,4% e per SPR 91,0-94,7%. Per quanto riguarda l’immunogenicità relativa in tutte le fasce d’età QIVe non era inferiore a TIVe rispetto ai ceppi condivisi. Per i ceppi non condivisi, QIVe era sempre statisticamente superiore rispetto a TIVe indipendentemente dal 
   <italic>lineage</italic> e parametro considerato.
  </p>
  <p>L’
   <italic>efficacy</italic> di QIVe è stata valutata solo nei bambini, non sono disponibili studi di efficacia negli adulti e negli anziani. Le stime ottenute nei bambini erano buone/ottimali a seconda dell’
   <italic>outcome</italic>/metodologia considerati e variavano tra il 24% e il 100%. L’
   <italic>efficacy</italic> di QIVe era generalmente più alta nel prevenire l’influenza confermata di media/severa entità clinica rispetto a quella di qualsiasi entità.
  </p>
  <p>Uno studio statunitense di 
   <italic>effectiveness</italic> nei bambini (2015/16) riportò un’efficacia pari al 59%, 56%, 60%, 70% e 29% per qualsiasi tipo di influenza, A(H1N1)pdm09, B, B/Victoria e B/Yamagata 
   <sup>
    <xref rid="art062_ref5" ref-type="bibr">5</xref>
   </sup>.
  </p>
  <p>Tutti i QIVe sono risultati sicuri e ben tollerati. La frequenza degli eventi avversi sollecitati variava nelle diverse classi di età. L’evento avverso locale più comune era il dolore nel sito di inoculo e tra gli eventi sistemici la mialgia e il malessere/affaticamento erano i più frequenti. Le sorveglianze 
   <italic>post-marketing</italic> hanno registrato una percentuale di eventi avversi in seguito alla vaccinazione con QIVe molto simile a quella con TIVe.
  </p>
 </sec>
 <sec>
  <title>DISCUSSIONE E CONCLUSIONI</title>
  <p>La presente revisione sistematica e meta-analisi è la prima ad esaminare l’intero panorama dei vaccini antinfluenzali prodotti su uova attualmente disponibili in Italia.</p>
  <p>Dalle nostre analisi risulta che: 
   <list list-type="bullet">
    <list-item>
     <p>nell’anziano MF59-TIV è altamente immunogeno; è significativamente più immunogeno rispetto alle formulazioni non adiuvate sia verso ceppi omologhi sia verso ceppi eterovarianti; è altamente efficace nella prevenzione dei diversi 
      <italic>outcome</italic> riconducibili all’influenza (influenza confermata in laboratorio e le ospedalizzazioni per influenza e le sue complicanze); è generalmente più efficace sul campo rispetto alle formulazioni non adiuvate nel prevenire l’influenza confermata in laboratorio e altri 
      <italic>outcome</italic> riconducibili all’influenza; è sicuro e può essere co-somministrato con i vaccini antipneumococcici raccomandati per l’anziano (PCV13 e PPV23);
     </p>
    </list-item>
    <list-item>
     <p>i QIVe attualmente disponibili in Italia sono: altamente immunogeni nei bambini, adulti e anziani; non inferiori a TIVe per i ceppi in comune; superiori per il quarto ceppo B non condiviso; efficaci nella popolazione pediatrica; sicuri e co-somministrabili con i vaccini antipneumococcici (PCV13 e PPV23) e i vaccini contro HZ (sia vivo attenuato che adiuvato).</p>
    </list-item>
   </list>
  </p>
  <p>In conclusione si evidenzia l’importanza della vaccinazione con MF59-TIV nella popolazione anziana e con le formulazioni QIVe nelle popolazioni più giovani.</p>
 </sec>
</abstract>
