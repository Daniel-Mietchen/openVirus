<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Con il Piano Regionale di Prevenzione Vaccinale 2017 è stata introdotta in Emilia-Romagna, a partire dalla coorte dei nati del 2017, la vaccinazione attiva e gratuita contro il Meningococco B. La schedula vaccinale prevedeva la somministrazione di quattro dosi nel primo anno di vita (tre dosi a partire dal 3° mese di vita, a distanza di non meno di un mese, e un richiamo intorno al 13° mese di vita). Era inoltre possibile aderire ad un ciclo a tre dosi a partire dal 7° mese di vita. Questo studio ha lo scopo di analizzare le percentuali di coperture ottenute nella Provincia di Modena per i nati nel 2017 e nel primo trimestre del 2018.</p>
 </sec>
 <sec>
  <title>MATERIALI E METODI</title>
  <p>Per i nati residenti del 2017 si è considerato come vaccinato contro il Meningococco B chi ha completato il ciclo a quattro dosi. Per i nati nel primo trimestre del 2018, per avere una prima stima dell’adesione alla vaccinazione, si è considerato chi ha completato il ciclo a quattro dosi e chi ha già effettuato le prime tre. I dati sono ottenuti dall’anagrafe vaccinale mediante il programma aziendale.</p>
 </sec>
 <sec>
  <title>RISULTATI</title>
  <p>Nella Provincia di Modena la copertura dei residenti nati nel 2017 si attesa al 73,08% e risulta essere leggermente più bassa nel Distretto di Modena (70,55%) rispetto al resto della Provincia (73,99%).</p>
  <p>Il 9,66 % ha aderito al ciclo a quattro dosi ma deve ancora effettuare l’ultima dose, il 5,41% ha preferito rimandare la vaccinazione dopo il 7° mese di vita, il 7% non ha aderito. Il 3,69% non ha completato il ciclo e l’1,19% l’ha completato con ritardo. Nel primo trimestre del 2018 l’85,01% dei nati residenti ha aderito alla vaccinazione contro il Meningococco B.</p>
 </sec>
 <sec>
  <title>CONCLUSIONI</title>
  <p>Per la coorte del 2017 si è già raggiunto e superato l’obiettivo di coperture del 60% previsto dal Piano Nazionale Prevenzione Vaccinale (PNPV); per la coorte del 2018 si stima un’adesione attorno all’85%, quindi si prevede verrà raggiunto l’obiettivo di copertura del 75% prefissato nel PNPV.</p>
  <p>A partire dai nati negli ultimi mesi del 2018 è possibile applicare la nuova schedula vaccinale a tre dosi già dal 3° mese di vita (Circolare RER n1 del 2019). Interessante sarà la valutazione dell’adesione vaccinale dei nuovi nati già dal 3° mese di vita grazie alla riduzione a tre soli accessi rispetto ai quattro dello schema precedente.</p>
 </sec>
</abstract>
