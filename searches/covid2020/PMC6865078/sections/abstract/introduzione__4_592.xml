<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il fallimento del reprocessing degli endoscopi flessibili termolabili è stato segnalato come una delle prime dieci più importanti minacce per la salute del paziente (ERIC, 2019). L’analisi dei rischi connessi ad ogni singola fase del processo consente di ridurre il rischio legato alla contaminazione di questi dispositivi e la trasmissione di infezioni (UNI/TR 11.662:2016). In tale ambito la sorveglianza microbiologica costituisce uno strumento per la valutazione dell’efficacia delle azioni di controllo messe in atto.</p>
 </sec>
 <sec>
  <title>MATERIALI E METODI</title>
  <p>Lo studio è stato condotto presso un ospedale di alta specializzazione, dove sono presenti con tre centri di endoscopia digestiva, che effettuano oltre 29.000 endoscopie/anno, di cui 550 ERCP. A seguito del riscontro di importanti criticità, strutturali e operative, oltre all’individuazione di non conformità ai parametri microbiologici degli endoscopi sottoposti a verifica, nell’agosto 2018 i centri sono stati adeguati ai requisiti minimi previsti nell’UNI/TR 11.662:2016 e le procedure di reprocessing aggiornata alle nuove raccomandazioni delle linee guida. La sorveglianza microbiologica è stata condotta, con piccole modificazioni, secondo il protocollo “Duodenoscope Surveillance Sampling and Culturing Protocols”, CDC, 2018.</p>
 </sec>
 <sec>
  <title>RISULTATI</title>
  <p>Nei primi 2 mesi di sorveglianza, sono stati campionati 12 endoscopi (6 colonscopi, 3 gastroscopi e 3 duodenoscopi), 3 macchine lavadisinfettatrici e 3 armadi medicali (conformi alla ISO 16.442). Le analisi sono state condotte sia sulle superfici esterne (valvole, cilindri di ingresso dei canali, recesso del canale elevatore ecc.) che quelle interne degli endoscopi (canali). Sono state rilevate cariche microbiche nel 25% (9/36) delle valvole analizzate (2 con &gt; 100UFC/valvola) e la presenza di 
   <italic>E.coli</italic> (valvola bioptica gastroscopio, valvola bioptica colonscopio e recesso del canale elevatore duodenoscopio) e 
   <italic>K. pneumoniae</italic> (recesso del canale elevatore duodenoscopio). Nel liquido di lavaggio dei canali è stata riscontrata la presenza di 
   <italic>E. cloacae</italic> e 
   <italic>K. pneumoniae</italic> in 1 dei 3 duodenoscopi e di 
   <italic>P. aeruginosa</italic> in 1 dei 6 colonscopi. Dopo ulteriori verifiche, è stato necessario inviare in casa madre il duodenoscopio. Per le lavadisinfettatrici è stata analizzata l’acqua in ingresso e quella del risciacquo finale, risultando conformi per i parametri richiesti dal D.Lgs. 31/2001 e s.m.i. e dalla ISO 15883. Nessun armadio medicale ha riscontrato cariche microbiche superiori a 25 UFC/24 cm
   <sup>2</sup>.
  </p>
 </sec>
 <sec>
  <title>CONCLUSIONI</title>
  <p>Al fine di garantire la sicurezza nel processo di ricondizionamento degli endoscopi è fondamentale non solo progettare e sviluppare requisiti organizzativi ed ambientali adeguati, ma mettere in atto l’analisi di processo per garantire azioni correttive rapide ed appropriate mirate alla riduzione del rischio infettivo.</p>
 </sec>
</abstract>
