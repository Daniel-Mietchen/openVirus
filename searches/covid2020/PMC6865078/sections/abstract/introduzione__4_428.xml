<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nell’inverno 1948-49 in Europa si sviluppò un’epidemia di influenza A che interessò anche l’Italia. Iniziata in Sardegna nei mesi di settembre-ottobre 1948, raggiunse la città di Genova dove si registrò un incremento della mortalità per malattia acuta broncopolmonare nella seconda decade del gennaio 1949.</p>
  <p>Nella stessa stagione influenzale, comparì anche il virus B in focolai isolati e in tempi diversi.</p>
  <p>I sintomi più comuni presentati dai soggetti affetti furono: febbre, brividi, cefalea, astenia, inappetenza e tracheite; le complicanze a carico delle vie respiratorie furono strettamente correlate ad un aumento della mortalità. L’epidemiologia della malattia e i metodi di profilassi utilizzati furono esaminati in uno studio realizzato dal medico genovese Renato Berio.</p>
 </sec>
 <sec>
  <title>MATERIALI E METODI</title>
  <p>La profilassi adottata all’epoca per l’influenza si basava su 4 principi fondamentali: 
   <list list-type="bullet">
    <list-item>
     <p>mezzi per interrompere la trasmissione aerea;</p>
    </list-item>
    <list-item>
     <p>mezzi per inibire la fissazione del virus alle cellule dell’ospite;</p>
    </list-item>
    <list-item>
     <p>mezzi per agire sui germi responsabili delle complicanze respiratorie;</p>
    </list-item>
    <list-item>
     <p>vaccinazione antinfluenzale.</p>
    </list-item>
   </list>
  </p>
  <p>A Genova, la profilassi dell’influenza fu attuata in un ufficio con 55 impiegati utilizzando un innovativo preparato chimico del gruppo delle “aldeidi coperte”: la N-N-diossimetilcarbamide.</p>
  <p>Tale preparato venne usato come metodo profilattico perché causava variazioni di carica elettrica fra gruppi aminici delle proteine bacillari, gruppi carbossilici ed enzimi microbici, che permettevano all’aldeide di sottrarre gli enzimi ossidanti che intervengono nei processi di riproduzione e sviluppo dei microrganismi.</p>
  <p>La profilassi, iniziata dopo l’insorgenza dei sintomi in due soggetti, prevedeva 8 compresse da 0,7 gr /die da sciogliere in bocca, per un periodo di 15 giorni e fu somministrata a tutti gli impiegati. In tale modo si mantenne una concentrazione nella saliva degli impiegati da 1:50 a 1:500 di sostanza attiva.</p>
 </sec>
 <sec>
  <title>RISULTATI</title>
  <p>La percentuale di ammalati all’inizio dello studio era di 3,63% (2/55), alla fine del periodo di profilassi la morbilità era del 9,09% (5/55). Dopo il periodo di somministrazione non si presentarono altri casi di influenza.</p>
  <p>La mortalità percentuale per cause influenzali in quel periodo a Genova coincideva con quella registrata a Roma, intorno al 22%, considerando la natura del virus possiamo assumere che anche la morbiltà coincidesse, ed essendo per Roma riportata una percentuale di morbilità del 25% nel 1948 (300.000 casi su 1.300.000 persone), possiamo considerare molto suggestivo il risultato ottenuto.</p>
 </sec>
 <sec>
  <title>CONCLUSIONI</title>
  <p>Questo metodo di prevenzione è risultato facilmente applicabile alla collettività, capace di limitare la morbilità per affezioni respiratorie acute, con conseguenze positive per la capacità produttiva della comunità.</p>
 </sec>
</abstract>
