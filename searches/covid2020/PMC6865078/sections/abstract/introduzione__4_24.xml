<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il Piano Nazionale della Prevenzione Vaccinale 2017-2019 (PNPV) 
   <sup>
    <xref rid="art025_ref1" ref-type="bibr">1</xref>
   </sup> prevede l’offerta attiva del richiamo decennale per difterite-tetano-pertosse (dTpa) in età adulta. La vaccinazione dTpa, come tutte le vaccinazioni incluse nel calendario allegato al PNPV 2017-2019, è inclusa nei Livelli Essenziali di Assistenza (LEA) ai sensi del DPCM 12 gennaio 2017.
  </p>
  <p>Se il richiamo annuale per difterite e tetano era previsto anche nei precedenti calendari vaccinali, il PNPV 2017-2019 raccomanda l’utilizzo per il richiamo decennale del vaccino combinato dTpa con l’obiettivo di: a) mantenere la protezione individuale verso difterite e tetano, b) semplificare la gestione delle ferite a rischio di tetano evitando la somministrazione di immunoglobuline specifiche, c) rafforzare la protezione contro la pertosse attraverso l’immunizzazione individuale e lo sviluppo dell’immunità di gruppo.</p>
  <p>Recentemente è stata, infatti, segnalata in molti paesi europei una ri-emergenza della pertosse 
   <sup>
    <xref rid="art025_ref2" ref-type="bibr">2</xref>
   </sup>. In Italia, l’analisi delle schede di dimissione ospedaliera (SDO) dei ricoveri nazionali nel periodo 2001-2014 ha evidenziato che il 63,6% dei 7102 ricoveri per pertosse (in diagnosi principale) ha coinvolto i bambini sotto l’anno di età, con un tasso di ospedalizzazione pari a 59/100.000 abitanti 
   <sup>
    <xref rid="art025_ref3" ref-type="bibr">3</xref>
   </sup>. Il richiamo dTap in età adulta, oltre a una protezione individuale, permette attraverso l’immunità di gruppo di contrastare la diffusione della pertosse nella comunità riducendo il rischio di pertosse nei neonati e loro familiari e rappresenta, insieme alla vaccinazione con dTap nella donna in gravidanza, uno strumento importante per proteggere i nuovi nati da un’infezione che mostra un elevato tasso di complicanze e letalità in questa fascia di età.
  </p>
  <p>Per quanto riguarda il tetano, secondo quanto riportato nell’ultimo rapporto del centro europeo per il controllo e la prevenzione delle malattie (European Centre for Disease Prevention and Control, ECDC) 
   <sup>
    <xref rid="art025_ref4" ref-type="bibr">4</xref>
   </sup> in Italia nel quinquennio 2012-2016 sono stati notificati 252 casi di tetano, l’82% dei quali verificatisi in pazienti ultrasessantacinquenni. Questi 252 casi rappresentano il 45% di tutti i casi notificati in Europa nello stesso periodo (564).
  </p>
  <p>Infine, la vaccinazione rimane l’unico strumento utile per la prevenzione della difterite, permettendo di riportare i livelli sierici della popolazione generale a valori protettivi e non rischiare nuove epidemie; studi sieroepidemiologici hanno dimostrato che i livelli anticorpali in età adulta tendono a diminuire diventando nel tempo non protettivi. Con la riduzione della protezione vaccinale si rischia, nella popolazione adulta, la diffusione di 
   <italic>C. diphtheriae</italic> e 
   <italic>C. ulcerans</italic> attraverso la circolazione di individui provenienti da Paesi in cui la difterite è endemica 
   <sup>
    <xref rid="art025_ref5" ref-type="bibr">5</xref>
   </sup>.
  </p>
  <p>Il PNPV 2017-2019 raccomanda di offrire attivamente il richiamo per dTap alla popolazione adulta, sfruttando ogni occasione opportuna per l’offerta della vaccinazione, incluse le visite mediche presso il proprio medico di famiglia anche per certificazioni di vario tipo 
   <sup>
    <xref rid="art025_ref1" ref-type="bibr">1</xref>
   </sup>.
  </p>
  <p>Il MMG rimane il punto di riferimento per i suoi assistiti. Negli ultimi anni per le malattie croniche sono stati avviati molti progetti di presa in carico del paziente (Percorsi diagnostico terapeutici assitenziale, PDTA) 
   <sup>
    <xref rid="art025_ref6" ref-type="bibr">6</xref>
   </sup>, intregrati tra territorio e ospedale, in cui il MMG gioca un ruolo fondamentale nella gestione del paziente, dalla diagnosi, alla cura, alla prevenzione delle complicanze, all’assistenza nella fase avanzata della malattia. Il ruolo del MMG può rivestire un ruolo fondamentale non soltanto per quanto riguarda la cura dei pazienti e la prevenzione terziaria, ma anche nella prevenzione primaria e secondaria, inclusa la promozione e l’offerta vaccinale.
  </p>
  <p>Nonostante in Italia non vengano sistematicamente raccolti dati di copertura vaccinale in età adulta, eccetto che per l’influenza, possiamo ragionevolmente affermare che i programmi di immunizzazione in questa fascia di età non siano consolidati. Basti pensare che la copertura vaccinale per l’influenza supera di poco il 50% 
   <sup>
    <xref rid="art025_ref7" ref-type="bibr">7</xref>
   </sup>, nonostante la campagna di vaccinazione antinfluenzale abbia una storia ventennale e coinvolga attivamente i MMG.
  </p>
  <p>Nella ASL di Latina, al fine di favorire l’adesione alla vaccinazione antitetanica in età adulta, in aggiunta all’offerta della vaccinazione presso i Servizi Vaccinali, a marzo 2019 è stato disegnato un percorso strutturato di offerta attiva della vaccinazione dTpa alla popolazione adulta mediante un progetto integrato tra il Distretto e il Dipartimento di Prevenzione (Servizio di Igiene e Sanità Pubblica), che pone il medico di medicina generale come promotore e vaccinatore del richiamo dTpa.</p>
 </sec>
 <sec>
  <title>OBIETTIVI DELLO STUDIO</title>
  <p>Lo studio si prefigge i seguenti obiettivi generali:1) garantire l’offerta attiva e gratuita della vaccinazione dTap nella popolazione adulto, anche attraverso forme di revisione e di miglioramento dell’efficienza dell’approvvigionamento e della logistica del sistema vaccinale aventi come scopo il raggiungimento e il mantenimento delle coperture; 2) valutare la fattibilità di un modello organizzativo che preveda l’offerta e somministrazione del richiamo dTap in età adulta attraverso il MMG; 3) aumentare la consapevolezza da parte del MMG dell’importanza della prevenzione; 4) condividere un percorso virtuoso di collaborazione tra Assistenza Primaria, Distretti, Dipartimenti di Prevenzione e Servizi Vaccinali della ASL. Obiettivo secondario è l’incremento delle coperture vaccinali per il richiamo dTap nella popolazione target dello studio.</p>
 </sec>
 <sec>
  <title>DISEGNO DELLO STUDIO</title>
  <p>Lo studio è stato strutturato in quattro fasi. Nella prima fase di “analisi del contesto e disegno dello studio” sono stati contattati gli attori coinvolti i (Distretto/Dipartimento di Prevenzione), identificati i referenti di ASL, prodotto il materiale informativo (brochure e locandine) da distribuire presso gli ambulatori medici, disegnato il modello organizzativo e definiti gli indicatori di processo ed esito. Come popolazione target della sperimentazione sono state identificate le coorti di nascita 1970-1974, al fine di garantire l’inclusione di soggetti che dovrebbero aver effettuato un ciclo primario di vaccinazione antitetanica, la cui obbligatorietà è stata introdotta in Italia nel 1963. Il modello organizzativo prevede una remunerazione base per il MMG per ogni vaccinazione effettuata. In questa fase, inoltre, sono state selezionate le Unità di Cure Primarie (UCP) partecipanti al progetto su base volontaria. Il modello è stato illustrato in occasione di un incontro con i MMG, a cui è stato richiesto di esprimere la volontà di partecipare al progetto.</p>
  <p>Nel periodo luglio-settembre si è svolta la seconda fase di “produzione”, in cui il progetto è stato presentato alle UCP partecipanti attraverso un incontro in cui è stato illustrato il valore della vaccinazione difterite-tetano-pertosse, sono stati presentatati dati di immunogenicità, efficacia e sicurezza del vaccino, illustrato il progetto con dettagli tecnici relativamente ai criteri di inclusione della popolazione target e alla modalità di offerta e somministrazione della vaccinazione, fornita la documentazione necessaria per la procedura vaccinale (scheda anamnestica e raccolta del consenso informato, registrazione dei dati relativi all’individuo e alla vaccinazione somministrata, modulistica per la segnalazione di eventuali reazioni avverse). In questa fase, i MMG hanno selezionato tra i loro assistiti i nati nel periodo 1970-1974 come popolazione target dell’offerta.</p>
  <p>La terza fase “operativa” avrà inizio a ottobre 2019 attraverso l’offerta e somministrazione della vaccinazione di richiamo dTpa dal MMG ai propri assistiti presso il proprio ambulatorio. Il MMG coglierà ogni occasione opportuna di contatto con gli assistiti afferenti alla popolazione target dell’offerta per verificare lo stato vaccinale ed eseguirà la vaccinazione nel corso della visita stessa o fissando un appuntamento. L’anamnesi permetterà al medico di confermare l’aver effettuato in passato un ciclo vaccinale primario, in modo da poter somministrare soltanto una dose booster raccomandando un richiamo a 10 anni. Qualora emerga che il paziente non è mai stato vaccinato o lo stato vaccinale non sia noto, il medico effettuerà la prima dose e invierà il paziente al Servizio Vaccinale della ASL per il completamento del ciclo vaccinale. I vaccini trivalenti dTap saranno forniti dal Servizio di Igiene e Sanità Pubblica sulla base del fabbisogno stimato dai MMG partecipanti. Il MMG invierà le schede di vaccinazione mensilmente alla ASL, che provvederà all’inserimento dei dati in anagrafe vaccinale.</p>
  <p>Nell’ultima fase di “valutazione” l’adesione alla vaccinazione attraverso il modello proposto verrà valutata come percentuale di adulti vaccinati con dTpa sul totale degli assistiti del MMG appartenenti alle coorti identificate e verrà predisposto un rapporto dettagliato dello studio.</p>
 </sec>
 <sec>
  <title>RISULTATI ATTESI E CONSIDERAZIONI CONCLUSIVE</title>
  <p>Due UCP, comprendenti 10 MMG, hanno espresso adesione volontaria al progetto, per un numero totale di assistiti pari a 7461. La popolazione target complessiva, cioè gli assistiti nati nel periodo 1970-1974 e quindi potenziali candidati alla vaccinazione, è pari a 1003.</p>
  <p>La valutazione critica del progetto ha identificato una serie di vantaggi per le figure interessate: gli assistiti, il MMG, i servizi vaccinali e il Sistema Sanitario Regionale. Portare l’offerta vaccinale presso gli ambulatori del MMG significa andare incontro ai bisogni degli assistiti, che possono avvalersi del rapporto di fiducia con il proprio medico curante e della logistica facilitata (frequentando lo studio del MMG per altri motivi assistenziali, non devono recarsi specificamente presso un Servizio Vaccinale per la sola vaccinazione dTpa). Il MMG può ampliare le proprie conoscenze e competenze professionali e contribuire al raggiungimento di obiettivi di Sanità Pubblica. Gli operatori sanitari dei Servizi Vaccinali possono reimpiegare le risorse liberate nella programmazione di altre attività di promozione vaccinale. Infine, come sopra menzionato, la vaccinazione dTpa, effettuata secondo il PNPV, costituisce un LEA ed è pertanto da garantire. Il modello organizzativo proposto promuoverebbe il dialogo tra assistiti e MMG in materia vaccinale così da favorire l’adesione consapevole dei soggetti adulti alla vaccinazione dTpa, e più in generale alle vaccinazioni previste dal PNPV, con indubbi vantaggi di sanità pubblica. Aumentando le coperture per dTpa si contrasta la morbosità del tetano e della pertosse (con conseguente riduzione dei costi sanitari diretti legati ai ricoveri per tali patologie) e si garantisce una più corretta gestione del paziente in Pronto Soccorso in caso di traumatismi con ferite a rischio di tetano, attraverso una migliore appropriatezza terapeutica e riduzione del consumo di immunoglobuline specifiche.</p>
  <p>Infine, la sperimentazione dell’offerta alla popolazione del richiamo decennale dTpa da parte del MMG in collaborazione con i Servizi Vaccinali dovrebbe permettere di incrementare le coperture nei soggetti adulti popolazione target dello studio, e di valutare la fattibilità di questo modello organizzativo.</p>
 </sec>
</abstract>
