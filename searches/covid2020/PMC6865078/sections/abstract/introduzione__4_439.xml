<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>tema centrale nell’ambito della qualità in Sanità, è la 
   <italic>customer satisfaction</italic>, ossia il gradimento dell’utente. Il servizio di ristorazione rientra nelle prestazioni alberghiere che caratterizzano un Ospedale e la cui efficienza può essere valutata mediante la rilevazione del grado di soddisfazione dell’utenza. Nell’Ospedale S. Paolo (ASL BA) la preparazione e la distribuzione dei pasti è affidata in appalto ad una ditta esterna. Scopo del presente studio è stato quello di misurare il grado di soddisfazione dei pazienti sul vitto ricevuto, al fine di mettere in atto interventi migliorativi del servizio ristorazione.
  </p>
 </sec>
 <sec>
  <title>METODI</title>
  <p>al fine di raccogliere le valutazioni espresse sulla qualità percepita, il servizio Dietistico afferente alla Direzione Medica di Presidio ha elaborato un questionario, sulla base di una ricerca bibliografica, con una sezione di compilazione anagrafica ed una riguardante la ristorazione, quest’ultima costituita da domande con risposte multiple a carattere chiuso, con giudizio da “altamente insufficiente” a “ottimo” (0-3 = altamente insufficiente; 4-5 = insufficiente; 6 = sufficiente; 7-8 = buono;9-10 = ottimo) su 15 item elaborati.</p>
  <p>Il questionario è stato somministrato nell’anno 2018 ad un campione random di 360 pazienti distribuiti in 8 diversi reparti ospedalieri. I dati sono stati raccolti su un database e analizzati con software statistico.</p>
 </sec>
 <sec>
  <title>RISULTATI</title>
  <p>Sono emersi giudizi positivi da “sufficiente” a “ottimo” per la qualità della frutta (73,6% degli intervistati), la presentazione del piatto (55,6%), la temperatura del pasto (51,3%), la quantità del pasto (52,7%), la varietà dei menu (51,3%), la corrispondenza della prenotazione (67%), il rispetto della dieta (72,2%), l’orario di distribuzione dei pasti (59,7%), l’aiuto per consumare il pasto (72,2%), la cortesia del personale (73,6%), l’igiene del personale e dei vassoi (68%).</p>
  <p>Giudizi “insufficienti-altamente insufficienti” sono stati riscontrati sulla qualità dei primi piatti (60% dei soggetti campionati), secondi piatti (56,9%) e contorni (55,5%).</p>
  <p>Il giudizio complessivo sulla ristorazione è risultato positivo per il 57% degli intervistati; di questi il 47% con giudizio “sufficiente”, 32% “buono”e 21%“ottimo”.</p>
 </sec>
 <sec>
  <title>CONCLUSIONI</title>
  <p>Il questionario è risultato uno strumento utile per conoscere le discordanze tra il servizio erogato e le aspettative dei degenti. Al fine di poter garantire il miglioramento del servizio di ristorazione e della qualità percepita, sono stati individuati ambiti di intervento, con incontri calendarizzati tra coordinatori infermieristici delle Unità Operative, Direzione Medica e Servizio di Ristorazione per riorganizzare e migliorare la definizione dei capitolati di appalto e della qualità del servizio di ristorazione ospedaliera.</p>
 </sec>
</abstract>
