<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Negli ultimi decenni si è registrato un crescente dibattito sul tema della comunicazione dei rischi connessi alla salute ai portatori di interesse ed ai cittadini, coinvolgendo operatori sanitari ed autorità politiche locali. Lo studio ha valutato una strategia alternativa per comunicare il rischio oncologico alle comunità locali, interpellando un panel di operatori di sanità pubblica al fine di confrontare due diversi strumenti grafici, il Funnel Plot e la Choropleth Map.</p>
 </sec>
 <sec>
  <title>MATERIALI E METODI</title>
  <p>Il metodo Delphi è stato utilizzato per raggiungere il consenso all’interno di un panel di esperti rappresentativi degli operatori di salute pubblica del Servizio Sanitario Regionale siciliano interpellati sui punti di forza e di debolezza del Funnel Plot e della Choropleth Map, utilizzati come strumenti per la comunicazione del rischio oncologico alle comunità locali. Ai partecipanti è stato chiesto di valutare i due strumenti grafici con riferimento a 6 specifiche proprietà, utilizzando una scala di efficacia, in due consecutivi round di consensus. I giudizi espressi sono stati utilizzati per calcolare le frequenze e il content validity ratio per ciascuna proprietà esplorata nel corso dei due round di consensus.</p>
 </sec>
 <sec>
  <title>RISULTATI</title>
  <p>Alla fine dei due rounds consecutivi, i partecipanti hanno espresso la loro preferenza a favore della Choropleth Map con riferimento alla proprietà di definire la localizzazione spaziale del rischio e nell’individuare eventuali cluster. Inoltre, si è raggiunto un consenso a favore delle proprietà del Funnel Plot circa la capacità di identificare gli hot spots, di mostrare la portata del fenomeno in esame, di mostrare la precisione delle stime e di comunicare il significato delle stime.</p>
 </sec>
 <sec>
  <title>CONCLUSIONI</title>
  <p>Il processo Delphi ha permesso di concludere che il Funnel Plot potrebbe essere utilizzato in maniera complementare agli strumenti grafici comunemente utilizzati per comunicare efficacemente i dati epidemiologici oncologici alle comunità ed alle autorità locali.</p>
 </sec>
</abstract>
