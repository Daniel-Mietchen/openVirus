<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il presente lavoro si inserisce in un ambito di ricerca di grande attualità, quale quello delle antibiotico-resistenze, e contemporaneamente su un altro tema altrettanto dibattuto relativo alla qualità delle acque in uscita dai riuniti odontoiatrici. Lo scopo del lavoro è, quindi, duplice e consiste nel verificare la presenza di un microrganismo ambientale, noto patogeno opportunista, quale 
   <italic>Pseudomonas aeruginosa</italic> nelle acque dei riuniti (nell’acqua destinata al consumo umano deve essere assente) e contemporaneamente verificarne le caratteristiche di antibiotico resistenza verso antibiotici, già noti per le resistenze in campo clinico.
  </p>
 </sec>
 <sec>
  <title>METODI</title>
  <p>Tra febbraio e marzo 2019 sono stati effettuati campionamenti di acqua in uscita da micromotori, fontanelle, ablatori e siringa acqua-aria da tutti i riuniti della clinica odontoiatrica di un grande ospedale milanese, al lunedì mattina prima dell’inizio dell’attività settimanale, dopo il fermo del fine settimana, e al giovedì/venerdì pomeriggio al termine dell’attività settimanale. I campioni sono stati processati secondo la norma UNI EN 12780:2002, i ceppi isolati identificati con PCR con primer specifico. Sono state fatte prove di antibiotico resistenza verso gli antibiotici battericidi Piperacillina, Levofloxacina, Netilmicina, Ceftazidime, Colistina e Meropenem con il metodo E-test e valori di riferimento EUCAST 2019.</p>
 </sec>
 <sec>
  <title>RISULTATI</title>
  <p>Sono state analizzate le acque da 48 riuniti per un totale di 96 campionamenti. 9/48 (18%) riuniti risultano contaminati da 
   <italic>Pseudomonas aeruginosa</italic>, le positività sono soprattutto nei riuniti dislocati al piano terreno e primo piano dell’edificio ospitante la clinica odontoiatrica e la contaminazione ha range 1-120UFC/100 mL. Sono stati effettuati 286 isolamenti di cui 14 eliminati per contaminazione e 272 testati con la PCR. 71/272 (26,1%) ceppi sono positivi per 
   <italic>Pseudomonas aeruginosa</italic>. Finora sono state eseguite 30 serie di test di antibiotico resistenza (1 eliminato per contaminazione) e individuate resistenze rispettivamente nelle letture a 24 ore e 48 ore: 0/29 e 25/29 a Piperacillina, 2/29 e 5/29 a Levofloxacina, 1/29 e 5/29 a Netilmicina, 0/29 e 1/29 a Ceftazidime, 2/29 e 4/29 a Colistina e 4/29 e 9/29 a Meropenem.
  </p>
 </sec>
 <sec>
  <title>CONCLUSIONI</title>
  <p>I risultati evidenziano la presenza di 
   <italic>Pseudomonas aeruginosa</italic>, con cariche talvolta elevate, nei riuniti e su questi è indispensabile intervenire in tempi brevi con trattamenti specifici. I test finora effettuati rivelano un fenomeno finora sottovalutato nelle acque del riunito e cioè l’antibiotico resistenza in microrganismi ambientali a diretto contatto con la bocca del paziente durante la pratica odontoiatrica. Sugli stipiti resistenti verranno effettuate indagini molecolari più approfondite per individuare le mutazioni.
  </p>
 </sec>
</abstract>
