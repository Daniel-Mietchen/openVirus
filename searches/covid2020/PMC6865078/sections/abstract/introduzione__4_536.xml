<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La resistenza antimicrobica (AMR) è una delle maggiori minacce per la salute pubblica a causa del suo impatto epidemiologico ed economico. La selezione indotta dall’utilizzo degli antibiotici e la molteplicità di meccanismi di resistenza si sovrappongono alla riduzione nella produzione di nuove molecole, restringendo sempre più le scelte terapeutiche e indirizzandole verso farmaci di seconda linea e maggiore costo.</p>
  <p>Il presente studio è stato realizzato presso l’IRCCS Ospedale Policlinico San Martino di Genova al fine di monitorare i profili di resistenza dei patogeni più diffusi, confrontarli con i dati nazionali ed europei, valutare le azioni di contrasto intraprese finora e progettare nuove misure.</p>
 </sec>
 <sec>
  <title>MATERIALI E METODI</title>
  <p>Sono stati considerati tutti i microrganismi isolati da campioni invasivi (emocolture, liquor) raccolti nel periodo 1/1/2014-31/12/2018 in cui sia stato testato l’antibiogramma. I risultati ottenuti sono stati comparati coi corrispettivi nazionali ed europei, secondo le linee guida per il report annuale dello 
   <italic>European Antimicrobial Resistance Surveillance Network</italic> (EARS-Net). In caso di plurimi isolati del medesimo paziente, sono stati considerati soltanto il primo in ordine cronologico e i prelievi successivi distanti almeno 30 giorni dal precedente.
  </p>
 </sec>
 <sec>
  <title>RISULTATI</title>
  <p>I dati di maggiore rilievo riguardano l’aumento degli isolamenti di 
   <italic>E. faecium</italic> resistenti a vancomicina, con un incremento dal 20% su 61 isolati testati del 2014 al 36% su 117 nel 2018.
  </p>
  <p>Diminuisce invece la proporzione di 
   <italic>E. faecalis</italic> resistenti a gentamicina ad alte dosi, da 55% su 77 isolati testati nel 2014 a 36% su 100 nel 2018. Il profilo di resistenza di 
   <italic>K. pneumoniae</italic> è cambiato dal 2014 al 2018: si è osservato un aumento dei patogeni suscettibili a tutti gli antibiotici sia in termini percentuali sia assoluti (da 13% su 131 a 35% su 161) e una riduzione delle resistenze per ogni singolo gruppo di antibiotici considerato: flurochinoloni (da 79% a 54%), cefalosporine di terza generazione (da 79% a 55%), aminoglicosidi (da 66% a 37%) e carbapenemi (da 63% a 39%). Si è riscontrato inoltre, un calo del numero di isolati con resistenza combinata a fluorochinoloni, cefalosporine di terza generazione e aminoglicosidi, da 63% nel 2014 a 36% nel 2018.
  </p>
  <p>È stata inoltre registrata una riduzione di isolati positivi per 
   <italic>S. aureus</italic> meticillino-resistente (MRSA), da 58% nel 2014 a 45% nel 2018.
  </p>
 </sec>
 <sec>
  <title>CONCLUSIONI</title>
  <p>La sorveglianza dell’AMR è lo strumento chiave per misurare l’impatto del fenomeno e implementare efficaci misure di contrasto, alla luce di uno scenario in continua evoluzione e scarsamente prevedibile.</p>
 </sec>
</abstract>
