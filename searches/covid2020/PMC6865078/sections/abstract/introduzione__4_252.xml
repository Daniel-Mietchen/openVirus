<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il coleottero 
   <italic>Alphitobius diaperinus</italic> rappresenta un serio problema per l’industria avicola, infestando gli allevamenti e nutrendosi di mangimi, feci e carcasse. L’insetto può ospitare e potenzialmente trasmettere batteri patogeni, come 
   <italic>Escherichia coli</italic>, 
   <italic>Salmonella</italic> spp., 
   <italic>Campylobacter</italic> spp. e 
   <italic>Staphylococcus aureus</italic>, sebbene pochi studi sono disponibili. Nel presente lavoro, è stata valutata la prevalenza di tali patogeni in esemplari adulti di 
   <italic>A. diaperinus</italic> prelevati in un allevamento di polli da carne, in campioni di mangime ed acqua e in tamponi cloacali.
  </p>
 </sec>
 <sec>
  <title>MATERIALI E METODI</title>
  <p>Sono stati effettuati tre campionamenti nel periodo Giugno-Settembre 2017. In ogni campionamento sono stati prelevati: 90 coleotteri per l’analisi della superficie esterna, delle feci e degli omogeneizzati; un campione di mangime; uno di acqua e dieci tamponi cloacali. La ricerca dei microrganismi target è stata eseguita mediante metodi convenzionali, utilizzando specifici terreni di coltura e test (API
   <sup>®</sup>, TSI e LIA). I risultati sono stati confermati mediante PCR per la ricerca di geni specie-specifici: 
   <italic>adk</italic>, 
   <italic>fum</italic>C, 
   <italic>icd</italic>, 
   <italic>pur</italic>A per 
   <italic>E. coli</italic>; 
   <italic>sal</italic> per 
   <italic>Salmonella</italic>; 
   <italic>cad</italic>F e 
   <italic>fla</italic>A per 
   <italic>Campylobacter</italic>.
  </p>
 </sec>
 <sec>
  <title>RISULTATI</title>
  <p>Sulla superficie esterna dei coleotteri è stata riscontrata la presenza di 
   <italic>Salmonella cholerasuis</italic>, confermata dall’amplificazione del gene 
   <italic>sal.</italic> La matrice fecale presentava 
   <italic>Hafnia alvei</italic> e 
   <italic>Staphylococcus xylosus</italic> identificati tramite API
   <sup>®</sup> test; 
   <italic>S.cholerasuis</italic> tramite test biochimici basati su terreni di coltura TSI e LIA ed 
   <italic>E. coli</italic> mediante PCR. Nella flora interna sono stati riscontrati, tramite API
   <sup>®</sup> test, 
   <italic>E. coli</italic>, 
   <italic>Staphylococcus xylosus</italic>, 
   <italic>lentus</italic> e 
   <italic>conii</italic>. La PCR ha evidenziato 
   <italic>Campylobacter</italic> spp., 
   <italic>E. coli</italic> e 
   <italic>Salmonella</italic> spp. nei tamponi cloacali. I campioni di mangime sono risultati positivi a 
   <italic>S. xylosus</italic> tramite API
   <sup>®</sup> test, mentre i microrganismi in studio non sono stati riscontrati nei campioni di acqua.
  </p>
 </sec>
 <sec>
  <title>CONCLUSIONI</title>
  <p>Ad oggi, studi italiani su 
   <italic>A. diaperinus</italic> come serbatoio di batteri patogeni non sono ancora disponibili, mentre ricerche condotte in Nuova Zelanda, Australia e Stati Uniti hanno documentato la presenza del coleottero come infestante prevalente negli allevamenti avicoli, in grado di veicolare 
   <italic>E. coli</italic>, 
   <italic>Salmonella</italic> spp
   <italic>.</italic>, 
   <italic>Campylobacter</italic> spp. e 
   <italic>S. aureus</italic>. I risultati ottenuti consentono di supportare le evidenze sul ruolo dell’insetto nella diffusione di 
   <italic>Salmonella</italic> spp. ed 
   <italic>E. coli</italic> all’interno dell’ambiente avicolo. Non è stata riscontrata la presenza di 
   <italic>S.aureus</italic>, mentre sono state osservate altre specie di 
   <italic>Staphylococcus</italic>, mai segnalate prima nel coleottero. I dati, inoltre, non consentono di confermare il ruolo dell’insetto nella diffusione di 
   <italic>Campylobacter</italic>, la cui presenza/assenza deve essere comunque verificata attraverso metodi coltura-indipendenti, anche sfruttando tecniche di sequenziamento di nuova generazione.
  </p>
 </sec>
</abstract>
