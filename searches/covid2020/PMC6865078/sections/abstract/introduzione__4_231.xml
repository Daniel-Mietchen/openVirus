<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>I dati epidemiologici italiani del 2017 sulle infezioni da 
   <italic>Legionella</italic> spp. evidenziano un incremento del 26% dei casi rispetto agli ultimi tre anni. Le Linee Guida per la prevenzione e il controllo della legionellosi forniscono delle raccomandazioni per gestire il rischio di Legionella in differenti contesti, ma non specificano direttive in merito al controllo della legionellosi in edifici dotati di pannelli solari (PS) per il riscaldamento dell’acqua sanitaria. L’obiettivo dello studio è valutare, in un periodo di 24 mesi, il grado di colonizzazione da 
   <italic>Legionella</italic> spp. in impianti idrici dotati di PS.
  </p>
 </sec>
 <sec>
  <title>MATERIALI E METODI</title>
  <p>Da aprile 2017 ad aprile 2019, sono stati monitorate 58 strutture (condomini, palestre, scuole) dotati di PS a circolazione naturale. Tali impianti, costituiti da un pannello in vetro ed un assorbitore di calore in acciaio, captano l’energia solare per la produzione di acqua calda, la quale viene stoccata in un serbatoio prima di essere immessa in rete idrica. L’acqua fredda (totale di 174 campioni) è stata prelevata al punto di ingresso della centrale idrica, all’uscita dell’autoclave e in un punto terminale dell’impianto, per la ricerca dalla carica microbica totale a 22 e 37°C, 
   <italic>E. coli</italic> ed enterococchi. L’acqua calda (totale di 116 campioni) è stata campionata al punto prossimale e terminale dell’impianto per la ricerca di 
   <italic>Legionella</italic> spp. In ogni struttura, lo stesso microrganismo è stato ricercato anche in un campione di acqua fredda (totale di 58 campioni). Valori di cloro totale e temperatura sono stati misurati durante i campionamenti.
  </p>
 </sec>
 <sec>
  <title>RISULTATI</title>
  <p>Le cariche microbiche totali a 22 e 37°C sono variabili da 0 a 300 UFC/ml. Valori più elevati sono stati riscontrati nei punti distali (p &lt; 0,001). Non è mai stata osservata la presenza di 
   <italic>E. coli</italic> ed enterococchi.
  </p>
  <p>Legionella spp. è stata rilevata in 53/174 campioni (30%), ovvero nel 40% dei punti di acqua calda e nel 12% dei punti di acqua fredda. Complessivamente, 23/58 edifici (40%) sono colonizzati con cariche da 200 a 760.000 UFC/L. Tutti gli impianti sono risultati non clorati, mentre i valori medi di temperatura sono pari a 19.1 ± 2.2°C per l’acqua fredda e 33.8 ± 9.4°C per l’acqua calda.</p>
 </sec>
 <sec>
  <title>CONCLUSIONI</title>
  <p>Lo studio indica la presenza di 
   <italic>Legionella</italic> spp. in una quota non trascurabile di edifici dotati di PS. Ciò può rappresentare una situazione di pericolo per le categorie di soggetti a rischio e indica la necessità di applicare interventi di controllo e corsi di formazione per i manutentori degli impianti idrici.
  </p>
 </sec>
</abstract>
