<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’invecchiamento della popolazione porterà ad un forte aumento della cronicità nei prossimi anni. Queste patologie non sono sempre effetto diretto dell’invecchiamento, ma spesso conseguenza di stili di vita a rischio. Bisognerà quindi agire in prevenzione ma anche individuare modelli di presa in carico efficaci e sostenibili, con un sempre più marcato spostamento dell’assistenza verso setting territoriali. L’obiettivo dello studio è stato quello di conoscere l’opinione dei coordinatori infermieristici marchigiani riguardo l’adeguatezza della formazione degli infermieri neoassunti (abilitati da non più di 3 anni) alle necessità assistenziali attuali e a quelle che presumibilmente si manifesteranno tra 20 anni, per individuare eventuali carenze e proporre tempestivamente modifiche nei programmi formativi.</p>
 </sec>
 <sec>
  <title>MATERIALI E METODI</title>
  <p>Un questionario 
   <italic>web-based</italic> è stato inviato a tutti i dirigenti infermieristici delle Marche che, a cascata, hanno coinvolto tutti i coordinatori infermieristici della loro area di riferimento. Il questionario, anonimo, era costituito da domande a risposta multipla volte a caratterizzare gli aspetti socio-demografici del campione, e da domande su scala Likert volte a rilevare l’opinione dei coordinatori riguardo le principali capacità/competenze (
   <italic>hard and soft skills</italic>) necessarie per operare nel loro ambito lavorativo, e la loro percezione riguardo l’adeguatezza della formazione dei neoassunti rispetto a tali competenze per l’operatività negli scenari assistenziali attuali e futuri.
  </p>
 </sec>
 <sec>
  <title>RISULTATI</title>
  <p>134 coordinatori (77% operanti in ospedale, 33% sul territorio) hanno risposto alla fase pilota dello studio. Le prospettive di coordinatori ospedalieri e territoriali si sono rivelate diverse, con maggiore attenzione degli ospedalieri verso competenze 
   <italic>hard</italic> e prioritizzazione delle 
   <italic>soft skills</italic> per i coordinatori sul territorio. Il 62% dei rispondenti ha neoassunti nel proprio servizio di cui ha valutato le competenze, dichiarandole carenti per le necessità assistenziali attuali nel 45% dei casi, soprattutto per il lavoro in setting come l’ambulatorio infermieristico (20%), la neonatologia (17%), le cure domiciliari (13%) e l’hospice (12%). Il 68% dei coordinatori ha valutato inadeguate le competenze dei neoassunti per i bisogni assistenziali futuri.
  </p>
 </sec>
 <sec>
  <title>CONCLUSIONI</title>
  <p>L’individuazione delle competenze da potenziare nei futuri percorsi formativi è stata condotta combinando le competenze risultate più carenti con quelle ritenute essenziali dai coordinatori e quelle necessarie sia per migliorare l’approccio preventivo sia per rendere operativi i modelli assistenziali di presa in carico del paziente cronico. Ne è emersa la necessità di potenziare la formazione sotto il profilo della capacità di “educare” pazienti/caregiver, comunicare e collaborare con altri professionisti, considerare l’intero percorso di cura, applicare la cultura 
   <italic>no-blame</italic> per una migliore gestione del rischio clinico.
  </p>
 </sec>
</abstract>
