<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La crescente esigenza di attività che contribuiscono al benessere ed alla salute della persona, con particolare riferimento agli effetti benefici “dell’Ambiente Acqua” ha determinato negli ultimi anni un notevole sviluppo di centri benessere, le cosiddette SPA (Salus Per Acquam), all’interno di strutture alberghiere con installazione di vasche idromassaggio di dimensione e forme variabili. Tuttavia, i possibili rischi sia di tipo fisico, chimico e microbiologico che possono verificarsi in questi particolari ambienti non devono essere sottovalutati. Infatti i microrganismi possono formare un biofilm difficilmente eliminabile e come alcuni studi condotti dal Dipartimento di microbiologia del Texas hanno dimostrato, l’acqua delle vasche abilitate alla funzione di idromassaggio, può diventare, anche grazie alle temperature favorenti, il terreno di coltura ideale per differenti tipi di batteri causa di molte malattie, tra le quali infezioni del tratto urinario, della pelle e di polmoniti. Pertanto è stato pianificato un intervento di prevenzione e controllo su queste particolari tipologie di vasche.</p>
 </sec>
 <sec>
  <title>MATERIALI E METODI</title>
  <p>Sono stati individuati e selezionati alcuni grandi Hotel di massima categoria (5*), presenti nel territorio del Comune di Roma Capitale, che presentavano al loro interno Centri Benessere con vasche idromassaggio. La ricerca ha portato alla identificazione di 9 strutture alberghiere. Sono stati programmati piani di vigilanza con sopralluoghi e contemporaneamente campionamenti dell’acqua in vasca ai sensi della DGR 407/2006 e verifica mediante apparecchio colorimetrico digitale, determinazione 
   <italic>in loco</italic> del cloro residuo, del Ph e della temperatura dell’acqua in vasca.
  </p>
 </sec>
 <sec>
  <title>RISULTATI</title>
  <p>Sulle 9 vasche idromassaggio prese in esame sono stati eseguiti 14 campionamenti di acqua per analisi chimiche e batteriologiche, 34 determinazioni 
   <italic>in loco</italic> di Cloro residuo e Ph, con temperature comprese tra 30 e 36°C. Due campioni tra quelli prelevati sono risultati non conformi per la presenza di 
   <italic>Escherichia Coli</italic> e Carica Batterica Totale. Pertanto sono stati intrapresi provvedimenti prescrittivi e restrittivi fino a quando i successivi campionamenti non hanno dato esito favorevole
  </p>
 </sec>
 <sec>
  <title>CONCLUSIONI</title>
  <p>L’attività di controllo svolta ha consentito di effettuare sopralluoghi nelle strutture individuate, aggiuntivi rispetto a quelli di norma richiesti per il rilascio del parere annuale ed ha evidenziato come sia possibile riscontrare parametri difformi qualora non vengano rispettate o le norme igienico sanitarie o i controlli, a carico dei Gestori, sul mantenimento dei valori di cloro residuo tramite l’autocontrollo ovvero le norme di buona prassi igienica a tutela della salute dei frequentatori.</p>
 </sec>
</abstract>
