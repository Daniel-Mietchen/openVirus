<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In Italia la Malattia del Legionario (MdL) causa &gt; 1.000 ricoveri ospedalieri all’anno, con letalità del 10-15%. L’evidenza disponibile riconosce un ruolo rilevante all’esposizione professionale. Obiettivo dell’indagine è valutare il grado di conoscenza della MdL di un campione di Medici Competenti (MC), verificandone la partecipazione alla Valutazione del Rischio (VdR).</p>
 </sec>
 <sec>
  <title>MATERIALI E METODI</title>
  <p>Un campione di convenienza di 80 MC veniva raccolto fra professionisti partecipanti ad un evento formativo presso l’Università di Parma (Aprile 2019), e sottoposto ad un questionario strutturato comprendente: dati demografici; pregresse interazioni professionali con MdL; eventuale partecipazione a VdR per MdL; 15 domande di epidemiologia e clinica della MdL; 10 Fattori di Rischio (FdR) professionali ed individuali per MdL; stima di gravità e frequenza della MdL in Italia. L’associazione fra riferita partecipazione a VdR e fattori individuali, compresi livello di conoscenza e percezione del rischio, era analizzata tramite modello di regressione logistica binaria, determinando i corrispondenti Odds Ratio multivariati (mOR).</p>
 </sec>
 <sec>
  <title>RISULTATI</title>
  <p>I partecipanti esibivano soddisfacente conoscenza di aspetti clinici e diagnostici della MdL, ma l’82,9% indicava un’incidenza &lt; 1.000 casi di MdL/anno, con letalità sottostimata al 10-15% (77,2%). Inoltre, la maggior parte dei partecipanti non identificava FdR individuali quali alcolismo (67,1%), neoplasie (65,7%), diabete mellito (52,9%), con incertezze su insufficienza renale cronica (45,7%), fumo (44,3%), storia di BPCO (37,1%). Benché la maggior parte correttamente indicasse come sorgenti di rischio impianti di condizionamento (90,0%) e torri di raffreddamento (75,7%), circa la metà disconosceva il rischio associato ad ospedali (50,0%), case di riposo (51,4%), piscine (51,4%). Benché la maggior parte dei MC riferisse di assistere almeno una struttura ospedaliera (27,7%) e/o una casa di riposo (41,4%) e/o un impianto di trattamento acqua (comprese piscine e terme; 27,1%), solo il 42.9% riferiva effettiva partecipazione a VdR. Fra i fattori predittivi della partecipazione alla VdR, il principale era rappresentato dal miglior grado di conoscenza (mOR = 4,82 IC95%: 1,06-21,94).</p>
 </sec>
 <sec>
  <title>CONCLUSIONI</title>
  <p>Nonostante buona conoscenza di aspetti clinici e diagnostici della MdL, ampia incertezza rimane su FdR individuali e professionali. Appare scarsa, inoltre, l’effettiva partecipazione dei MC alla VdR. Per contribuire a contenere il problema sanitario rappresentato dalla MdL, è opportuno prevedere campagne informative e formative specifiche per i MC.</p>
 </sec>
</abstract>
