<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>È stato condotto uno studio sulla sorveglianza delle infezioni correlate all’assistenza (ICA) da microrganismi “alert” presso l’ospedale universitario Sant’Andrea di Roma (450 posti letto).</p>
 </sec>
 <sec>
  <title>METODI</title>
  <p>La sorveglianza, che ha coinvolto il Laboratorio di Microbiologia, l’Igiene Ospedaliera e le Malattie Infettive, era basata sull’isolamento dei seguenti microrganismi “alert”: 
   <italic>Staphylococcus aureus</italic> meticillino resistente (MRSA), enterococchi vancomicino resistenti (VRE), 
   <italic>Acinetobacter baumannii</italic> multiresistenti (MDR-
   <italic>A. baumannii</italic>), 
   <italic>Pseudomonas aeruginosa</italic> multiresistenti (MDR-
   <italic>P. aeruginosa</italic>), enterobacteriaceae carbapenem resistenti, 
   <italic>Clostridium difficile</italic>. Da Aprile 2015 a Dicembre 2018 i pazienti con isolamento di un microrganismo “alert” sono stati valutati. Applicando le definizioni di caso secondo i CDC, lo studio ha considerato i vari tipi d’infezione. Le caratteristiche demografiche, i microrganismi isolati e la resistenza agli antibiotici sono stati registrati. La valutazione clinica è stata effettuata dagli infettivologi. L’identificazione di specie è avvenuta mediante sistema Maldi-Tof (Bruker) e la resistenza è stata valutata con il sistema Phoenix BD, secondo le linee guida della European Antimicrobial Resistance Surveillance System (EARSS).
  </p>
 </sec>
 <sec>
  <title>RISULTATI</title>
  <p>Sono stati isolati 4.762 campioni microbiologici e 1.601 pazienti sono stati inclusi nello studio. In totale 780 pazienti hanno sviluppato un’ICA presso il nostro ospedale, 311 un’infezione comunitaria, 254 un’ICA presso un’altra struttura sanitaria e 256 sono risultati semplicemente colonizzati. Nei 780 pazienti che hanno sviluppato un’ICA presso il nostro ospedale si sono verificati 878 episodi infettivi causati da 931 microrganismi. Le infezioni da 
   <italic>C. difficile</italic> (239 casi, 27,2%) sono state le più comuni, seguite dalle infezioni delle vie respiratorie (187 casi, 21,3%), vie urinarie (148 casi, 16,9%) sito chirurgico (136 casi, 15,5%), setticemie (110 casi, 12,5%), ulcere (32 casi, 3,6%), ed altro (26 casi, 3,0%). Nelle ICA acquisite presso il nostro ospedale i Gram-negativi (54,1%) erano più frequenti dei Gram-positivi (45,9%), mentre nei pazienti con infezioni comunitarie i Gram-positivi (58,7%) superavano nettamente i Gram-negativi (41,3%). I patogeni più spesso responsabili delle ICA acquisite presso il nostro ospedale sono stati 
   <italic>C. difficile</italic> (25,6%), 
   <italic>Klebsiella</italic> spp. (25,5%), MRSA (19,6%) ed 
   <italic>Acinetobacter</italic> spp. (15,3%). Da notare che il 30,0% delle ICA acquisite presso un’altra struttura sanitaria era rappresentato da 
   <italic>C. difficile.</italic> Nelle infezioni comunitarie &gt; 40% delle eziologie era da MRSA. La principale eziologia nelle polmoniti era da MRSA (33,0%), mentre i Gram-negativi erano la maggioranza nelle infezioni delle vie urinary (&gt; 90%), del sito chirurgico (&gt; 70%).
  </p>
 </sec>
 <sec>
  <title>CONCLUSIONI</title>
  <p>La sorveglianza è indispensabile per conoscere l’epidemiologia dei microrganismi responsabili delle ICA e modulare le politiche di prevenzione più efficaci.</p>
 </sec>
</abstract>
