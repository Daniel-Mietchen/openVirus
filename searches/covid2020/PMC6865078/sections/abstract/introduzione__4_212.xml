<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il Progetto Ministeriale : “
   <italic>Prevenzione del doping: elaborazione di uno strumento permanente di educazione coordinato dai Dipartimenti di Prevenzione del SSN</italic>” ha l’obiettivo di contrastare il fenomeno doping attraverso percorsi di promozione della salute. Nella prevenzione del doping, gli aspetti educativi assumono un rilievo sempre maggiore: l’articolo 18 del World Anti Doping Code obbliga i firmatari ad investire nell’educazione con l’obiettivo di preservare lo spirito dello sport coinvolgendo i giovani in interventi di promozione della salute per la prevenzione dei comportamenti a rischio. Per questo motivo l’attenzione alla ricerca dei meccanismi che portano le persone a fare determinate scelte comportamentali è divenuta centrale.
  </p>
  <p>La peer education è uno dei metodi riconosciuti come più efficaci tra i programmi preventivi in particolare con gli adolescenti. Nell’ASL Napoli 2 Nord era già stata ampiamente sperimentata per la prevenzione dei comportamenti a rischio di MST nell’ambito del Programma nazionale “
   <italic>Guadagnare Salute In Adolescenza</italic>” dimostrandosi efficace nel potenziare tanto le conoscenze quanto più sani atteggiamenti (Dors - Report finale).
  </p>
 </sec>
 <sec>
  <title>METODI</title>
  <p>Numerosi addetti ai lavori – biologi/nutrizionisti, medici/igienisti, allenatori sportivi, psicologi, insegnanti scolastici di scienze motorie e altri stakeholder – hanno partecipato attivamente alla co-costruzione di un pacchetto formativo finalizzato all’attivazione di processi di formazione a cascata sulle conoscenze/competenze della peer education nei contesti di aggregazione giovanile: scuole, palestre, associazioni sportive, ritrovi sociali vari.</p>
 </sec>
 <sec>
  <title>RISULTATI</title>
  <p>Il percorso elaborato ha consentito di definire un modello di peer education per formare i partecipanti ad attivare interventi di promozione della salute per la prevenzione dei comportamenti a rischio del doping ciascuno nel proprio setting. Il primo Corso di formazione per formatori 
   <italic>“La peer education per la promozione di sani stili di vita e la prevenzione del doping. Intervento di formazione ‘a cascata’”</italic> si è svolto presso l’ASLNapoli2Nord coinvolgendo agenzie educative, sportive e sociali del territorio in un 
   <italic>working in progress</italic> sulla tematica, caratterizzato dall’impegno a proseguire nella ricerca di metodologie e strumenti più efficaci.
  </p>
 </sec>
 <sec>
  <title>CONCLUSIONI</title>
  <p>Possiamo affermare che i programmi di prevenzione risultano tanto più efficaci quanto più sono rivolti a giovani ed adolescenti e prevedono interventi interattivi ed orientati all’azione. Perciò la nostra iniziativa mira ad enfatizzare lo sviluppo delle life skills e ad influenzare numerose determinanti di comportamento, compresi atteggiamenti individuali, conoscenze, motivazioni, relazioni interpersonali e norme sociali. L’obiettivo di agire sul cambiamento di comportamenti, orienta gli sforzi verso interventi che tengono nella dovuta considerazione il cotesto e che entrano in risonanza con la popolazione target.</p>
 </sec>
</abstract>
