<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La contaminazione della rete idrica delle strutture sanitarie da 
   <italic>Legionella</italic> spp. rimane ancora oggi una questione molto importante, nonostante sia dibattuta la diretta correlazione con l’incidenza di legionellosi nosocomiali.
  </p>
  <p>Di seguito riportiamo l’esperienza acquisita nel nostro ospedale (1.200 posti letto) dopo l’introduzione del nuovo Protocollo di Campionamento e Controllo della Rete Idrica dal 2017 e i risultati ottenuti con l’applicazione di diversi metodi di decontaminazione, con un focus sulle aree considerate ad alto rischio.</p>
 </sec>
 <sec>
  <title>MATERIALI E METODI</title>
  <p>L’Ospedale Policlinico San Martino è la struttura terziaria di riferimento in Liguria. Al suo interno contiamo 21 edifici di differenti dimensioni, struttura e funzione, 7 dei quali sono considerati ad alto rischio in accordo con le Linee Guida sul controllo e la prevenzione della legionellosi.</p>
  <p>La frequenza dei campionamenti si basa sul profilo di rischio dell’edificio, per tipologia d’interventi ivi effettuati o per la maggiore suscettibilità dei pazienti ricoverati, e su eventuali positività riscontrate precedentemente. Il calendario dei campionamenti è stato modificato nel 2017 al fine di garantire una maggior concentrazione sui punti critici della rete.</p>
  <p>Sono state utilizzate diverse tecniche di disinfestazione secondaria sia sistemiche (monoclorammina, diossido di cloro) che localizzate (filtri sul sito di erogazione) e a breve termine (iperclorazione); queste ultime solo nel caso di contaminazioni superiori a 104 CFU/l.</p>
 </sec>
 <sec>
  <title>RISULTATI</title>
  <p>Nel 2017 e nel 2018 sono stati eseguiti rispettivamente 201 e 119 campionamenti di acqua calda, distribuiti tra i sette edifici ad alto rischio dell’ospedale.</p>
  <p>Confrontando i due anni si osserva un aumento dei campionamenti negativi da 69.7% a 74.8%.</p>
  <p>Contemporaneamente i campioni positivi oltre il livello di 103 CFU/l (soglia di positività raccomandata per interventi di disinfezione acuti) sono passati da 21.9% a 9.2% del totale.</p>
  <p>Il sierotipo più frequentemente isolato nei campioni positivi è 
   <italic>Legionella</italic> sg3, presente nel 98.2% dei campioni.
  </p>
 </sec>
 <sec>
  <title>CONCLUSIONI</title>
  <p>Il nuovo Protocollo di Campionamento e controllo della Rete Idrica ha comportato una riduzione significativa della contaminazione da 
   <italic>Legionella</italic> negli edifici ad alto rischio del nostro ospedale. La sorveglianza costante e continua ha permesso di sviluppare un protocollo efficace sia per interventi ordinari sia straordinari, grazie alla stretta collaborazione delle Unità d’Igiene Ospedaliera e delle Attività Tecniche.
  </p>
 </sec>
</abstract>
