<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le infezioni del sito chirurgico si verificano nel 2% circa degli interventi; una quota rilevante di queste infezioni, stimabile fino al 55%, è prevenibile. La sicurezza infettiva in chirurgia protesica costituisce uno dei temi di maggior rilevanza nell’ambito della gestione del rischio clinico. L’interesse è legato non tanto alla frequenza delle infezioni quanto all’impatto delle complicanze infettive gravi in termini di sofferenza per il paziente, di impegno nella gestione clinica e di contenzioso legale ed economico. Scopo del progetto è quello di implementare la prevenzione dell’insorgenza di infezioni in chirurgia protesica nella Ausl di Reggio Emilia.</p>
 </sec>
 <sec>
  <title>MATERIALI E METODI</title>
  <p>Il protocollo di sicurezza infettiva in chirurgica protesica è operativo da Maggio 2018 presso le Strutture chirurgiche della Ausl di Reggio Emilia. Si rivolge in particolar modo alla chirurgia ortopedica con impianto di protesi e con impianto di mezzi di sintesi. All’interno del protocollo vengono indicate le più importanti misure di prevenzione delle infezioni protesiche, suddivise in misure generali per la chirurgia e specifiche per la chirurgia protesica. Le misure generali includono lavaggio chirurgico delle mani, preparazione preoperatoria della cute, riduzione delle entrate ed uscite dalla sala operatoria e raccomandazioni per la fase post-operatoria, in particolare per la gestione di drenaggi e medicazioni. Le misure specifiche sono individuazione – tramite tamponi nasali – e decolonizzazione preoperatoria dei portatori di MRSA o MSSA, preparazione della cute prima dell’intervento sia sui pazienti colonizzati da MRSA e MSSA che nei non colonizzati, antibiotico-profilassi peri-operatoria diversificata a seconda dello stato di colonizzazione e utilizzo di check-list per documentare l’avvenuta preparazione della cute.</p>
 </sec>
 <sec>
  <title>RISULTATI</title>
  <p>Dall’introduzione del protocollo il numero complessivo di tamponi nasali di screening per l’individuazione di pazienti colonizzati da MRSA e MSSA presso i reparti di ortopedia del Presidio Ospedaliero ha subito un incremento del 10% rispetto all’anno precedente; in particolare l’ortopedia dell’Ospedale di Castelnovo né Monti ha registrato un aumento dell’83% rispetto al 2017.</p>
 </sec>
 <sec>
  <title>CONCLUSIONI</title>
  <p>Explain here the conclusions of your study. il progetto ha evidenziato un buon incremento nel numero dei pazienti sottoposti a screening, sebbene con alcune differenze tra i diversi stabilimenti. Dovranno inoltre essere analizzati i dati di esito relativi alle infezioni del sito chirurgico in chirurgia protesica.</p>
 </sec>
</abstract>
