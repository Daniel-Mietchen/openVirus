<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Ogni anno l’Organizzazione Mondiale della Sanità (OMS) celebra il 24 marzo la Giornata mondiale della tubercolosi (TB) per sensibilizzare l’opinione pubblica sulle gravi conseguenze sanitarie, sociali ed economiche della tubercolosi e per intensificare gli sforzi per debellare l’epidemia globale. Tale data ricorda il giorno in cui nel 1882 il dottor Robert Koch annunciò a Berlino di aver scoperto il batterio responsabile della tubercolosi, individuando una nuova rotta per la diagnosi e la cura di questa malattia.</p>
 </sec>
 <sec>
  <title>MATERIALI E METODI</title>
  <p>Recentemente, nel settembre del 2018, i capi di Stato di diversi Paesi hanno partecipato alla prima riunione di alto livello sulla tubercolosi dell’Assemblea generale delle Nazioni Unite (UNHLM) e in maniera unanime si sono impegnati a programmare strategie volte a eliminare la tubercolosi entro il 2030, a ridurre del 90% i decessi e a ridurre dell’80% l’incidenza. Il tema del 2019 per la Giornata mondiale della tubercolosi “È tempo di agire” evidenzia la necessità e l’urgenza di agire in linea con le decisioni prese dai 
   <italic>leaders</italic> partecipanti durante questo incontro.
  </p>
  <p>I principali obiettivi sono: 
   <list list-type="bullet">
    <list-item>
     <p>aumentare l’accesso alla prevenzione e al trattamento della tubercolosi;</p>
    </list-item>
    <list-item>
     <p>garantire finanziamenti sufficienti e sostenibili per l’attività di ricerca;</p>
    </list-item>
    <list-item>
     <p>favorire e realizzare la fine della discriminazione dei soggetti affetti.</p>
    </list-item>
   </list>
  </p>
 </sec>
 <sec>
  <title>RISULTATI</title>
  <p>La tubercolosi rimane attualmente la malattia infettiva che causa maggiori vittime al mondo.</p>
  <p>I dati sono ancora oggi impressionanti: ogni giorno, quasi 4.500 persone muoiono per tubercolosi e si hanno quasi 30.000 casi di infezione nel mondo.</p>
  <p>Nel 2016 490.000 persone hanno sviluppato la tubercolosi multi-resistente a livello globale, mentre altre 110.000 erano affette da tubercolosi rifampicina resistente ed hanno richiesto un trattamento di seconda linea. Dal 2000 al 2016, comunque, sono state salvate circa 53 milioni di persone, anche in virtù di un grande impegno organizzato e realizzato a livello mondiale, che ha permesso di ridurre il tasso di mortalità del 42%.</p>
 </sec>
 <sec>
  <title>CONCLUSIONI</title>
  <p>In occasione della Giornata mondiale della tubercolosi, l’OMS insieme al Global Fund e Stop TB Partnership,ha chiesto ai governi, alle comunità colpite, alle organizzazioni della società civile, ai fornitori di assistenza sanitaria e ai partner nazionali/internazionali di unire le forze sotto la bandiera “Find. Treat. All. #EndTB” per garantire l’assistenza ai milioni di persone che ogni anno non hanno accesso a cure di qualità. Solo rafforzando una risposta congiunta, è possibile che il mondo rispetti gli impegni stabiliti dall’ End TB, Stop TB Global Plan dell’OMS.</p>
 </sec>
</abstract>
