<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Per 
   <italic>Antimicrobial Stewarship</italic> si intende “un programma o una serie di interventi diretti al monitoraggio e all’orientamento dell’utilizzo degli antimicrobici in ospedale, attraverso un approccio standardizzato che sia supportato dall’evidenza al fine di ottenere un uso giudizioso dei farmaci”.
  </p>
  <p>L’Ente Ecclesiastico Ospedale Regionale Generale “F. Miulli” si è posto l’obiettivo di correggere l’uso improprio di antibiotici, minimizzare la variabilità dei comportamenti nella pratica clinica, diminuire le infezioni del sito chirurgico e ridurre la spesa farmaceutica.</p>
 </sec>
 <sec>
  <title>MATERIALI E METODI</title>
  <p>La Direzione Sanitaria/C.I.O. e la U.O.C. Farmacia Ospedaliera da aprile 2017 ad aprile 2018 hanno programmato incontri per il controllo e la gestione della profilassi antibiotica peri-operatoria con le principali UU.OO. chirurgiche dell’ospedale.</p>
  <p>Il primo incontro ha interessato la Chirurgia Ortopedica e ha portato alla stesura di Istruzioni Operative condivise, nate dall’integrazione dell’esperienza degli operatori con le Linee Guida ministeriali SNLG (Sistema Nazionale Linee Guida) aggiornate al 2011 e le linee guida della SIOT (Società Italiana di Ortopedia e Traumatologia) 2016.</p>
  <p>Sono stati esaminati interventi di chirurgia protesica di anca e ginocchio per i quali, prima del 2017, oltre alla cefazolina, era prevista la somministrazione di teicoplanina (emivita 48-72 ore) per 4 giorni a partire dal giorno dell’intervento.</p>
  <p>Secondo le Istruzioni Operative, l’utilizzo di teicoplanina è circoscritto al solo giorno dell’operazione: sono somministrati 6-8 mg/kg (circa 400-800 mg), 30-60 minuti prima dell’intervento, direttamente in sala operatoria.</p>
 </sec>
 <sec>
  <title>RISULTATI</title>
  <p>Gli interventi eseguiti (primi interventi e revisioni) sono stati 535 nel 2016, 678 nel 2017 e 800 nel 2018.</p>
  <p>Il consumo di teicoplanina è diminuito da 3041 DDD (Defined Daily Dose) nel 2016, a 1948 DDD nel 2017, a 1643 DDD nel 2018 (-46% rispetto al 2016), con una spesa di 114.995 € nel 2016, 73.645 € nel 2017 e 62.065 € nel 2018.</p>
  <p>Nel 2016 il 2,6% dei pazienti (n = 14) ha sviluppato un’infezione del sito chirurgico, di cui 4 causate da MDRO (2 MRSA e 2 
   <italic>Proteus mirabilis</italic> ESBL), nel 2017 l’1,9% (n = 13) di cui 3 da MDRO (MRSA, 
   <italic>Escherichia coli</italic> ESBL e 
   <italic>Acinetobacter baumanii</italic>), nel 2018 l’1,5% (n = 12) di cui 2 da MRSA.
  </p>
 </sec>
 <sec>
  <title>CONCLUSIONI</title>
  <p>I programmi di ottimizzazione della profilassi antibiotica hanno fornito un contributo importante in termini di appropriatezza prescrittiva; pur aumentando il numero di interventi sono stati contenuti sia i costi sia le infezioni, riducendo lo sviluppo di resistenze batteriche.</p>
 </sec>
</abstract>
