<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il Servizio Vaccinazioni (SV) svolge da molti anni l’attività raggiungendo ottimali coperture vaccinali.</p>
  <p>Il mutato panorama legislativo del 2017, Nuovo Piano di Prevenzione Vaccinale (PNPV), Legge 119 sulla obbligatorietà vaccinale, e le accresciute esigenze lavorative hanno reso necessario un rimodellamento del SV.</p>
  <p>Una prima valutazione ha identificato punti di forza e di debolezza dell’organizzazione, confermati da una specializzata Azienda Esterna (AE) coinvolta dalla Direzione Generale della ASL a fine 2018.</p>
 </sec>
 <sec>
  <title>MATERIALI E METODI</title>
  <p>La AE ha analizzato il contesto dell’attività, un sopralluogo in 4 ambulatori rappresentativi dei 15 presenti sul territorio e la somministrazione di questionari al personale, concentrandosi su alcune situazioni: ampiezza dell'accesso agli ambulatorio; gestione dell'accesso; comunicazione; strumenti utilizzati.</p>
  <p>Quali “best practice” è emerso che: il personale dedicato è costantemente aggiornato, le procedure sono condivise, l’anagrafe vaccinale informatizzata, recentemente centralizzata, consente l’invio di materiale informativo ai genitori dei nuovi nati e dei soggetti delle coorti di interesse per la chiamata attiva alle vaccinazioni. Inoltre il data-base anagrafico permette la consultazione on-line da parte degli utenti, opportunamente registrati, dei propri dati vaccinali e di quelli dei figli.</p>
  <p>Tra i punti di debolezza primeggia la modalità di accesso libero degli utenti negli ambulatori, in assenza di un sistema di prenotazione/risposta ai quesiti degli utenti e il mancato utilizzo mirato di pagine social.</p>
 </sec>
 <sec>
  <title>RISULTATI</title>
  <p>Il SV ha rapidamente progettato gli interventi di correzione trasformando tali criticità in “best practice”: dal 4 febbraio 2019 è attivo il “Call Center Vaccini”. Questa infoline gratuita è affidata alla gestione di personale infermieristico, formato ed aggiornato in materia vaccinale, con supervisione e collaborazione medica, che risponde telefonicamente e tramite mail alle richieste di prenotazione e ai quesiti dell’utenza sulle vaccinazioni. Nato per la risoluzione delle esigenze prevalentemente legate all’obbligatorietà vaccinale e alla frequenza scolastica, è stato presto dedicato all’utenza di tutte le età e a fine maggio risulta aver ricevuto 2560 telefonate, prenotato 956 utenti, risposto a oltre 200 mail, mostra trend in crescita.</p>
 </sec>
 <sec>
  <title>CONCLUSIONI</title>
  <p>L’ attività descritta, centralizzata come l’anagrafe vaccinale, ha comportato una riduzione dei carichi di lavoro negli ambulatori con conseguente maggiore disponibilità per l’attività vaccinale, e le diversificazioni della modalità di accesso sta migliorato la compliance dell’utenza. Inoltre particolare attenzione è dedicata al miglioramento del percorso “counselling-somministrazione vaccinale “dell’utenza, sia come interventi di umanizzazione che di ridistribuzione degli spazi.</p>
  <p>Prosegue la collaborazione con l’Ufficio per la Comunicazione Aziendale circa l’utilizzo mirato di pagine social. Programmata a fine anno la valutazione del gradimento delle novità attuate
   <italic>.</italic>
  </p>
 </sec>
</abstract>
