<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>I reparti operatori, ambienti ospedalieri ad altissimo rischio (AAR), devono rispettare specifici requisiti relativamente a standard strutturali, impiantistici, tecnologici, igienico-sanitari, organizzativi; dal momento che le professionalità coinvolte sono molteplici, un approccio multidisciplinare è fondamentale.</p>
  <p>Per rispondere alle richieste della Regione Toscana, presso l’Azienda Ospedaliero Universitaria Pisana (AOUP) è stato avviato un progetto che ha previsto l’elaborazione di procedure integrate, la definizione di strategie attuative condivise e sistemi di monitoraggio multidisciplinare per la gestione ottimale dei reparti operatori.</p>
 </sec>
 <sec>
  <title>MATERIALI E METODI</title>
  <p>Il progetto si è sviluppato dal novembre 2018 al maggio 2019, coinvolgendo Unità Operative (UO) afferenti essenzialmente a tre ambiti: tecnico, gestionale e clinico-assistenziale.</p>
  <p>Sono stati definiti gruppi di lavoro multidisciplinari, che, con la tecnica Multidisciplinary Team Discussion (MDT), hanno evidenziato le principali criticità e hanno proceduto a stilare una serie di procedure aziendali dedicate, con il supporto del software ASSO (Analisi delle Strutture e degli Spazi Ospedalieri).</p>
 </sec>
 <sec>
  <title>RISULTATI</title>
  <p>Sono state elaborate 7 procedure mirate a coprire le sfere critiche nella gestione dei reparti operatori, in particolare: standard strutturali, impiantistici e tecnologici; interventi di manutenzione programmati o urgenti; verifica dell’efficienza degli impianti di ventilazione e condizionamento a contaminazione controllata e dei processi di sanificazione; pulizia e disinfezione; rischio clinico; prevenzione delle infezioni post-chirurgiche; tutela della sicurezza degli operatori.</p>
  <p>Attraverso queste procedure, sono state codificate le modalità di interazione tra le figure professionali per la gestione condivisa delle sale operatorie, concretizzate mediante la creazione di un network di comunicazione rapida (in cui sono coinvolte anche le ditte di 
   <italic>outsourcing</italic>).
  </p>
 </sec>
 <sec>
  <title>CONCLUSIONI</title>
  <p>L’approccio del Multidisciplinary Team Discussion ha incrementato la collaborazione tra le diverse figure professionali, con una conseguente facilitazione nella individuazione delle criticità e messa in atto delle strategie risolutive.</p>
  <p>È stata prevista una integrazione della piattaforma ASSO con la creazione di un sistema di monitoraggio e archiviazione nel tempo delle varie attività svolte (manutenzione, pulizie, campionamenti…) per ciascun locale, e dei rispettivi parametri di controllo. Questo software rappresenterà un importante strumento, sia nel monitoraggio dinamico delle condizioni igienico-sanitarie in ambito di rischio clinico, sia per disporre di una documentazione utile anche nell’eventualità di contenziosi tra Azienda e privati.</p>
 </sec>
</abstract>
