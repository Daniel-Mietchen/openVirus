<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’Ospedale Cristo Re - Gruppo Giomi ha attivato un percorso di integrazione ospedale territorio con i Medici di Medicina Generale (MMG) basato su attività formative ECM gratuite al fine di condividere percorsi clinici per l’appropriata gestione dei pazienti ed accorciare le distanze tra i medici ospedalieri e quelli del territorio.</p>
 </sec>
 <sec>
  <title>METODI</title>
  <p>La Commissione Formazione ha predisposto programmi formativi ECM annuali dal 2016 dal titolo “Il sabato al Cristo Re: Incontri multidisciplinari con i Mmg”, su tematiche di interesse multidisciplinare. Nell’evento del sabato viene approfondito uno specifico argomento utilizzando anche simulazioni di casi clinici, medici o chirurgici, di particolare interesse facendo intervenire i diversi attori che si succedono nel percorso diagnostico terapeutico, il medico ospedaliero, il medico di medicina generale e gli specialisti per le diagnosi differenziali.</p>
 </sec>
 <sec>
  <title>CONCLUSIONI</title>
  <p>Dal 2016 al 2018 sono stati organizzati 16 eventi formativi con l’erogazione di 127,5 crediti formativi. Inoltre nel 2017 un’altra struttura sanitaria del Gruppo Giomi ha chiesto di aderire all’iniziativa per cui nel biennio 2017-2018 sono stati organizzati 15 eventi con erogazione di 118,6 crediti formativi. L’iniziativa ha riscosso apprezzamento e consenso tra i medici di medicina generale del territorio che hanno partecipato attivamente alla stesura del piano formativo e per alcune patologie sono stati previsti dei percorsi facilitati per l’accesso alla struttura.</p>
  <p>La realizzazione e condivisione di un Sistema di “Reti Assistenziali” conduce a benefici e prerogative rilevanti rafforzando la partnership nella gestione dei pazienti e garantendo l’appropriatezza dei percorsi diagnostico terapeutici nonché delle prescrizioni di prestazioni sanitarie.</p>
 </sec>
</abstract>
