<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Negli ultimi anni è sempre più frequente la denuncia di casi di malattia infettiva da Legionellosi e questo comporta la necessità da parte dei Dipartimenti di Prevenzione di attivarsi in tempi brevissimi al fine di contrastare l’eventualità di focolai epidemici.</p>
 </sec>
 <sec>
  <title>METODI</title>
  <p>Il Dipartimento di Prevenzione di Taranto S.C. SISP ha redatto una “procedura operativa” affinché le azioni consequenziali alla denuncia, giunta a seguito di segnalazione (Circolare 400.2/9/5708 del 29/12/93 e ss. ii.), siano ben definite e abbiano immediata esecutività, vista la multidisciplinarità delle figure sanitarie coinvolte. Presso la S.C. SISP si è costituito il Nucleo Operativo Territoriale (NOT) per il Sistema di Sorveglianza e il Controllo delle Infezioni da Legionella in Puglia del quale fanno parte il Direttore della S.C. SISP, n.2 Medici Igienisti, n.6 Tecnici della Prevenzione e n.2 Assistenti Sanitari. La procedura prevede che il Direttore della S.C., attivi per le vie brevi il Medico Igienista ed il Coordinatore dei Tecnici della Prevenzione convocando una riunione dei referenti. Il Medico, coadiuvato dall’Assistente Sanitario, dà seguito all’indagine epidemiologica al fine di determinare i possibili ambiti dove il caso indice abbia potuto contrarre la malattia. Si redige il modello specifico di cui alle linee guida nonché ulteriore scheda interna che dettaglia le possibili fonti di esposizione. Il tutto viene trasmesso immediatamente via mail al Coord. dei Tecnici della Prevenzione, il quale attraverso un profilo di gruppo WhatsApp e mail, investe gli operatori che si occuperanno delle indagini ambientali. Al termine delle stesse tutta la documentazione viene collezionata dal TPAC. Il Direttore della S.C. SISP, il referente Medico ed il TPAC completano l’attività riunendosi in forma collegiale.</p>
 </sec>
 <sec>
  <title>RISULTATI</title>
  <p>Nell’anno 2016 i casi sono stati 3, nell’anno 2017 n. 11 e nell’anno 2018 n.10. La procedura ha permesso di rispondere nel tempo massimo di 24/48h all’indagine completa. Inoltre, il Dipartimento di Prevenzione nell’ambito dell’attività di monitoraggio ha espletato per il triennio 2016-2018 n.648 campioni di cui il 45% ha riscontrato valori &lt; 100 il 25% valori tra ≥ 100 ≤ 1.000 il 22% valori ≥1.000 ≤ 10.000 l’8% &gt; 10.000. L’attività di Prevenzione ha visto altresì l’attuazione di 3 corsi rivolti agli operatori del settore turistico, ottenendo un riscontro importante in termini di partecipazione.</p>
 </sec>
 <sec>
  <title>CONCLUSIONI</title>
  <p>L’attività svolta ha sicuramente inciso sulla nuova consapevolezza da parte degli operatori interessati relativamente alla problematica legionella, per cui l’impegno profuso dovrà sempre più essere proiettato verso risultati che portino il rischio verso lo zero, attesa l’impossibilità di poterlo considerare uguale a zero.</p>
 </sec>
</abstract>
