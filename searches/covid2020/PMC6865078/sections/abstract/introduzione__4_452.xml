<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Un argomento dibattuto in tema di obbligo vaccinale è la tutela del diritto dei bambini immunodepressi a frequentare nidi e scuola senza particolari rischi.</p>
  <p>Un importante obiettivo del programma di prevenzione vaccinale è proprio quello di proteggere le persone più a rischio di contrarre infezioni a causa delle loro condizioni di salute. Nell’aprile 2019, il padre di un bambino immunodepresso iscritto al primo anno di una scuola elementare afferente al Distretto 14 dell’ASL Roma1, si è rivolto alla Direzione del Distretto per capire se lo stato immunitario della classe fosse sufficiente a garantire una adeguata protezione per la frequenza scolastica del bambino.</p>
 </sec>
 <sec>
  <title>MATERIALI E METODI</title>
  <p>La Direzione del Distretto ha attivato un piano di analisi dello stato vaccinale della classe in questione, richiedendo alla scuola la lista degli alunni ed interrogando quindi il database dell’Anagrafe Vaccinale Regionale (AVR) al fine di verificare il loro stato vaccinale. Successivamente, i genitori degli alunni e gli insegnanti sono stati invitati ad una riunione a scuola, per essere informati sull’importanza di una vaccinazione completa per la protezione dei bambini immunosoppressi e sullo status vaccinale dei singoli bambini.</p>
 </sec>
 <sec>
  <title>RISULTATI</title>
  <p>In seguito ad una prima verifica in AVR, è emerso che 18/18 alunni erano in regola con l’obbligo scolastico (escludendo il bambino immunodepresso). Tuttavia per garantire la frequenza scolastica in sicurezza abbiamo ritenuto importante l’effettuazione della 4° dose della vaccinazione dTpa-Polio (mancante in 4 bambini), della 2° dose di MPR (mancante in 4 bambini) e la vaccinazione contro varicella (mancante in 13 bambini).</p>
  <p>In seguito all’incontro con le famiglie, è stata offerta una seduta vaccinale 
   <italic>ad hoc</italic> in orario pomeridiano, nel centro vaccinale del distretto. Delle 18 famiglie, 15 hanno accettato di completare il ciclo di vaccinazione dei propri figli e anche dei fratelli e/o sorelle.
  </p>
  <p>Nella seduta vaccinale, 13 alunni su 18 hanno regolarizzato la vaccinazione per varicella, 2/18 hanno effettuato le vaccinazioni dTpa-polio e MPR, 1/18 ha effettuato solamente la tetravalente, 1 solo alunno non ha effettuato le vaccinazioni suggerite.</p>
 </sec>
 <sec>
  <title>CONCLUSIONI</title>
  <p>È importante promuovere una vera «cultura della vaccinazione» a partire dalla scuola, al fine di sviluppare una maggiore consapevolezza della cittadinanza sul potenziale delle vaccinazioni e contrastare, quindi, la diffusione nelle fasce più fragili della popolazione di malattie facilmente prevenibili tramite il completamento dei cicli vaccinali e la creazione di una immunità di gregge, attraverso la quale soggetti “protetti” fanno da scudo a coloro che non possono proteggersi.</p>
 </sec>
</abstract>
