<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il 
   <italic>Clostridium difficile</italic> (CD) rappresenta la principale causa di diarrea infettiva nei pazienti adulti ospedalizzati nei paesi industrializzati.
  </p>
  <p>Recenti studi epidemiologici, Europei e non, hanno mostrato un incremento dell’incidenza, prevalenza e mortalità connesse all’infezione da CD (CDI); in Europa dal 2006 al 2014 è stato registrato un incremento pari al 70% del numero di casi, con un prolungamento medio dell’ospedalizzazione di 2 settimane rispetto alla patologia che ha causato il ricovero e incremento considerevole dei costi economici.</p>
  <p>Lo studio analizza l’andamento delle infezioni da 
   <italic>Clostridium difficile</italic> presso il P.O. San Salvatore di L’Aquila nel triennio 2016-2018 con particolare riferimento all’attività di sorveglianza epidemiologica, fondata sui dati di laboratorio, come strumento decisionale per la pianificazione di interventi.
  </p>
 </sec>
 <sec>
  <title>MATERIALI E METODI</title>
  <p>È stato analizzato l’andamento degli isolamenti di CD effettuati presso il Laboratorio di Microbiologia del P.O. “S. Salvatore” di L’Aquila nel triennio 2016-2018. Lo studio ha considerato la positività al test immunoenzimatico per la ricerca di GDH e le tossine A e/o; il test viene effettuato su campioni di feci idonee (Bristol Chart 5-7) provenienti da pazienti con diarrea. Sono stati esclusi i test positivi ridondanti, inoltre gli episodi di CDI sono stati classificati come primi episodi e recidive sulla base di criteri temporali: si è definita come recidiva la positività del test di uno stesso paziente intervenuta &gt; 14 giorni dalla prima documentazione.</p>
 </sec>
 <sec>
  <title>RISULTATI</title>
  <p>Dopo eliminazione delle positività ridondanti, sono stati identificati 186 episodi di CDI (9.63%, CI95%: 0.0834821-0.1103044), di questi 24 (12.9%) erano recidive. Dei positivi 103 erano femmine (55.38%) e 83 maschi (44.62%). I reparti medici erano quelli che registravano il numero più alto di episodi di CDI (156), pari al 83.87%.</p>
  <p>L’incidenza degli episodi è aumentata da 6.19 [0.057-0.066] nel 2016 a 7.70 [0.072-0.082] per 10.000 giornate di degenza nel 2017, per poi scendere a 2.71 [0.024-0.031] nel 2018 con un decremento statisticamente significativo (&lt; 0.005).</p>
 </sec>
 <sec>
  <title>CONCLUSIONI</title>
  <p>L’attività sorveglianza epidemiologica fondata sui dati di laboratorio, standardizzata e continua, è uno strumento essenziale per la prevenzione e il controllo delle CDI, che consente di intercettare rapidamente cambiamenti nella microepidemiologia locale. In particolare, l’ospedale è stato interessato da un incremento di incidenza di isolamenti di CD tra la fine del 2016 e l’inizio del 2017 e l’attività di sorveglianza ha permesso di intervenire con una procedura ad hoc che ha abbassato significativamente il tasso di CDI.</p>
 </sec>
</abstract>
