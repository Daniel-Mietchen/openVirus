<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Studi recenti hanno dimostrato che, dopo intenso esercizio fisico, alcune variabili immunitarie diminuiscono sotto i livelli di pre-exercise. Di conseguenza, si possono verificare casi di infezione o malattia, soprattutto a carico del sistema respiratorio.</p>
  <p>Per assicurare agli atleti del Giro d’Italia migliori performance, è stata programmata la disinfezione degli ambienti frequentati dagli atleti durante le tappe.</p>
  <p>Scopo del presente studio è verificare la qualità microbiologica di aria e superfici prima e dopo trattamento di bonifica.</p>
 </sec>
 <sec>
  <title>MATERIALI E METODI</title>
  <p>Durante le tappe n.6 (San Giovanni Rotondo, FG) e n.18 (Santa Maria di Sala, VE), indagini microbiologiche (batteri e miceti) sono state effettuate, prima e dopo trattamento di bonifica, su aria e superfici di 3 bus e degli alloggi destinati agli atleti. Il campionamento dell’aria è stato effettuato tramite SAS (Surface Air System) e, per le superfici, tramite piastre da contatto RODAC
   <sup>®</sup>. La sanificazione degli ambienti è stata eseguita con microaerosolizzatore di perossido di idrogeno (7,9%) che micronizza la soluzione disinfettante in particelle di 0,15 µ per un tempo stabilito in funzione del volume degli ambienti. L’efficacia della diffusione del disinfettante fino ai tratti più distali è stata valutata attraverso il viraggio di banderelle tintometriche specifiche per il perossido di idrogeno.
  </p>
 </sec>
 <sec>
  <title>RISULTATI</title>
  <p>I campionamenti di aria pre-sanificazione hanno evidenziato un valore medio della carica batterica totale (CBT) pari a 156,13 ufc/m
   <sup>3</sup> e della carica micotica totale (CMT) pari a 159,40 ufc/m
   <sup>3</sup>, con prevalenza di funghi filamentosi (
   <italic>Penicillium, Aspergillus e Alternaria</italic>). Le superfici degli stessi ambienti hanno registrato un valore medio di CBT = 2,10 ufc/cm
   <sup>2</sup> e CMT = 0,35 ufc/cm
   <sup>2</sup>.
  </p>
  <p>Dopo sanificazione, è stata rilevata una riduzione del valore medio di CBT e CMT sia nell’aria (3,80 e 30,40 ufc/m
   <sup>3</sup> rispettivamente) sia sulle superfici (0,78 e 0,24 ufc/cm
   <sup>2</sup> rispettivamente).
  </p>
 </sec>
 <sec>
  <title>CONCLUSIONI</title>
  <p>I risultati ottenuti dal presente studio, sebbene preliminari, hanno evidenziato un’efficace azione di bonifica ambientale che, se confermata da ulteriori studi, potrebbe essere impiegata come strumento di prevenzione in ambienti 
   <italic>indoor</italic>, soprattutto dove i processi di disinfezione possono risultare particolarmente complessi.
  </p>
 </sec>
</abstract>
