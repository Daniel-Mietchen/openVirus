<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nel luglio 2018 un turista russo si è presentato al pronto soccorso dell’ospedale di Rimini con febbre, brividi, oliguria, diarrea, dispnea e astenia severa. Il paziente è stato trasferito al reparto di rianimazione con diagnosi presunta di shock settico in sospetta infezione urinaria. Aveva manifestato i primi sintomi (febbre con brividi) quando era ancora in Russia. Lo studio vuole evidenziare l’impegno e il lavoro necessari in un caso di meningite con tanti contatti soprattutto stranieri e quindi con il coinvolgimento dell’interprete e per di più in un caso di antibiotico resistenza.</p>
 </sec>
 <sec>
  <title>MATERIALI E METODI</title>
  <p>Il medico reperibile dell’Igiene e Sanità Pubblica di Rimini dell’Ausl della Romagna appena ricevuto la segnalazione ha notificato all’autorità sanitaria regionale il caso e contestualmente ha attivato l’inchiesta epidemiologica per l’individuazione dei contatti e le misure di controllo. Grazie alla collaborazione dell’agenzia di viaggio è stato possibile individuare i contatti in territorio italiano. Tutti i 27 contatti, di cui 5 minorenni e 1 donna in gravidanza sono stati sottoposti a chemioprofilassi in accordo con le linee guida della circolare regionale n. 21 del 18.12. 2012.</p>
 </sec>
 <sec>
  <title>RISULTATI</title>
  <p>Il quadro chimico-fisico del liquor era compatibile con una meningite batterica purulenta e la Real Time PCR ha dato esito positivo per 
   <italic>Neisseria meningitidis.</italic> La tipizzazione del ceppo isolato dal sangue ha dimostrato trattarsi di 
   <italic>N. meningitidis</italic> sierotipo B resistente alla ciprofloxacina.
  </p>
 </sec>
 <sec>
  <title>CONCLUSIONI</title>
  <p>Il paziente era giunto in Italia con volo per Bologna e successivamente trasferito in un hotel a Rimini con un servizio di bus-transfert.</p>
  <p>Dopo la segnalazione della resistenza del ceppo alla ciprofloxacina sono stati richiamati tutti quelli venuti in contatto con il caso per continuare il trattamento antibiotico con uno diverso. Valutati gli esiti dell’antibiogramma è stato scelto come secondo antibiotico la rifampicina.</p>
  <p>Gli operatori dell’U.O., oltre che per la sorveglianza sanitaria, sono stati chiamati ad intervenire due volte per lo stesso caso con notevole impegno di tempo e risorse anche dal punto di vista psicologico avendo dovuto informare, formare e tranquillizzare tutti i contatti che avevano dovuto continuare il trattamento antibiotico con un nuovo farmaco. Inoltre è stata somministrata la vaccinazione antimeningococcica B ai familiari del caso e offerta a tutti i contatti in accordo con il piano regionale di prevenzione vaccinale 2017 della Regione Emilia Romagna.</p>
 </sec>
</abstract>
