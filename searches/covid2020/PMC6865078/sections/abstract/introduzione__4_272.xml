<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La sorveglianza delle Paralisi Flaccide Acute (PFA), in Italia svolta su base regionale dal 1997, è il gold-standard per individuare l’Introduzione di poliovirus (PV) in paesi dichiarati polio-free. Le attività di sorveglianza permettono inoltre di monitorare la circolazione di enterovirus-non polio (EVNP) nella popolazione. Di seguito i risultati dell’attività di sorveglianza ottenuti in Lombardia nel triennio 2016-2018.</p>
 </sec>
 <sec>
  <title>MATERIALI E METODI</title>
  <p>Tutti i casi di PFA rispondenti ai criteri di inclusione dell’OMS sono stati notificati al Centro Regionale di Riferimento (CRR) lombardo dai medici sentinella. In accordo con i protocolli OMS, campioni fecali (e, qualora disponibili, altri campioni biologici) sono stati raccolti entro 14 giorni dall’esordio della PFA e inviati al CRR. Per ogni caso di PFA sono stati condotti i seguenti accertamenti virologici: I) isolamento di PV e EVNP in colture cellulari RD e L20b; II) identificazione molecolare del genoma di PV e EVNP mediante real-time RT-PCR; III) caratterizzazione molecolare e analisi filogenetica delle sequenze del gene VP1 (nt. 2602-2977) di EVNP</p>
 </sec>
 <sec>
  <title>RISULTATI</title>
  <p>In Lombardia dal 2016 al 2018 sono stati notificati 36 casi di PFA con un’incidenza media annua di 0,86/100.000 &lt;15 anni d’età (criterio OMS di sensibilità della sorveglianza: almeno 1,00/100.000). L’età media dei casi era di 5,2 anni, nel 61,1% maschi; nel 53,3% delle PFA era diagnosticata la Sindrome di Guillain-Barré. Nessun PV è stato identificato. Cinque (13,8%) casi di PFA sono risultati positivi per EVNP: la caratterizzazione molecolare e l’analisi filogenetica ha permesso di individuare nel 2016 un Echovirus-25, un EVD68 e un EVA71 e nel 2018 un EVD68 e un Echovirus-30, tutti virus considerati neurotropi emergenti.</p>
 </sec>
 <sec>
  <title>CONCLUSIONI</title>
  <p>I risultati della sorveglianza delle PFA in Lombardia nel triennio 2016-2018 hanno confermato l’assenza di circolazione di PV. In considerazione dell’incidenza media annua di casi di PFA notificati ed analizzati virologicamente, il sistema ha mostrato una sensibilità poco al di sotto sotto del valore ottimale (0,86 
   <italic>vs</italic> 1,00/100.000 &lt; 15 anni d’età). L’attività si è dimostrata efficace nell’individuare l’Introduzione di EVNP neurotropi emergenti, responsabili di recenti epidemie in Europa. Il mantenimento di un sistema efficiente di sorveglianza delle PFA è fondamentale per raggiungere l’obiettivo mondiale di eradicazione della poliomielite. Il monitoraggio di EVNP mediante la sorveglianza delle PFA è indispensabile per individuare ceppi emergenti, approntare misure di controllo e pianificare future azioni e decisioni di sanità pubblica.
  </p>
 </sec>
</abstract>
