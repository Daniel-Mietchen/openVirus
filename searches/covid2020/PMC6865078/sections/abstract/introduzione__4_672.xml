<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il progetto di ristrutturazione ospedaliera si inserisce nell’ambito di un percorso di riorganizzazione più ampio già avviato con la riqualificazione apportata in corso di accreditamento definitivo ottenuto nel 2014 e con le successive implementazioni ambulatoriali. In linea con gli indirizzi di programmazione regionale del Lazio, l’obiettivo della progettazione preliminare è stato ripensare l’Ospedale come snello, sicuro, in continuità assistenziale diretta con servizi, ristrutturato con logiche valide nel prossimo futuro secondo modelli organizzativi, strutturali e tecnologici di efficacia, efficienza e appropriatezza.</p>
 </sec>
 <sec>
  <title>METODI</title>
  <p>Attualmente l’Ospedale autorizzato e accreditato con servizio di P.S., poliambulatorio plurispecialistico, laboratorio analisi, diagnostica per immagini con TC e RM, medicina nucleare, fisioterapia e 185 p.l. multidisciplinari, di cui 12 di T.I., è composto da un complesso di 7 edifici, il cui corpo centrale si snoda su 3 di essi dove le UU.OO. e le SS.OO. sono distribuite su più livelli con articolazione tradizionale per discipline.</p>
  <p>La progettualità è stata realizzata da un team work multiprofessionale, unendo competenze ingegneristiche, tecniche, igienistiche, amministrative, utilizzando analisi di contesto e dei rilievi geometrici, procedendo ad uno studio di fattibilità che ha valutato la sostenibilità economica complessiva nonché gli ammodernamenti architettonici di riqualificazione. Ci siamo avvalsi di strumenti di valutazione manageriale-gestionale con l’applicazione del TQM, dell’HTA, di analisi SWOT, di priority setting, del sistema lean modificando l’intero assetto interno.</p>
 </sec>
 <sec>
  <title>RISULTATI</title>
  <p>L’analisi ha prodotto una programmazione focalizzata sull’operatività totalmente funzionale alle attività ospedaliere per gli assistiti. Il post-operam vede tra gli interventi più significativi: il PS di dimensioni raddoppiate con accesso ampliato disposto al piano 0, letti tecnici di OBI e sullo stesso livello in continuità l’UO di Medicina e di T.I. con presa in carico diretta degli assistiti in base alla complessità dei casi clinici; al piano 1 tutte le UU.OO. di chirurgia (generale-mininvasiva, urologia, ortopedia-traumatologia) con un blocco unico di SS.OO. polivalenti; al piano 2 l’intera area materno-infantile.</p>
  <p>Nell’edificio C accentramento dell’attività ambulatoriale polispecialistica con accettazione adiacente, sale d’attesa multiple implementate nei servizi.</p>
  <p>Sono previsti anche una riqualificazione del tratto urbano con miglioramento della viabilità e realizzazione di un parcheggio multipiano con accesso diretto nonché incremento degli ambienti dedicati all’umanizzazione delle cure e al confort in generale, tenendo in considerazione la scelta dei colori, gli inserimenti artistici e naturalistici compatibili.</p>
 </sec>
 <sec>
  <title>CONCLUSIONI</title>
  <p>La ristrutturazione, attraverso strategie innovative, multidisciplinari e multimodali, ha permesso di realizzare un progetto che prevede un’organizzazione articolata per aree omogenee e funzionali integrate con ottimizzazione dei percorsi e dei servizi, con un sistema ad intensità di cura di validata modularità, fruibile nel lungo periodo come ospedale del futuro.</p>
 </sec>
</abstract>
