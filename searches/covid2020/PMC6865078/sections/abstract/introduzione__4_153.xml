<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>A San Filippo del Mela, comune incluso nel sito di interesse per le bonifiche di Milazzo, è stata attiva (1958-1993) la Sacelit, una fabbrica di cemento-amianto.</p>
  <p>
   <italic>Obiettivi</italic>: descrivere il rischio di patologie asbesto-correlate negli ex-lavoratori della Sacelit.
  </p>
 </sec>
 <sec>
  <title>METODI</title>
  <p>La coorte dei lavoratori e i relativi periodi di attività sono stati ricostruiti dal Comitato ex-lavoratori e validati da INPS. Procedure di linkage con i Registri regionali di Mortalità (1986-2014) e dei ricoveri ospedalieri (SDO; 2001-2016) hanno identificato gli ex lavoratori deceduti e/o ricoverati per grandi gruppi diagnostici e per malattie asbesto-correlate, selezionando la causa principale di decesso, o di dimissione ospedaliera al netto dei ricoveri ripetuti. Il Centro Regionale del ReNaM, ha identificato i lavoratori con diagnosi di mesotelioma nel periodo 1998-2017. Sono stati calcolati i Rapporti standardizzati di mortalità (SMR), di ospedalizzazione (SHR) e di incidenza dei mesoteliomi (SIR), e i relativi intervalli di confidenza al 95% (IC95%), per genere, periodo lavorativo e latenza, sul confronto regionale.</p>
 </sec>
 <sec>
  <title>RISULTATI</title>
  <p>Tra il 1958 e il 1993, hanno lavorato alla Sacelit 200 uomini e 28 donne, di questi, 204 soggetti risultavano vivi all’inizio dell’osservazione (1986); 4 persi al follow-up.</p>
  <p>
   <italic>Mortalità</italic>. Dei 200 soggetti della coorte, 112 sono deceduti tra il 1986 e il 2014. Nessuna donna è deceduta per tumore maligno o per patologie amianto-correlate. Sono stati osservati eccessi tra gli uomini per tumore del polmone (SMR = 2,96), della pleura (SMR = 25,73) e per asbestosi (SMR = 2372). Tutti i decessi per tumore del polmone sono avvenuti con una latenza superiore a 20 anni, quelli per asbestosi e tumore maligno della pleura dopo 40 di latenza.
  </p>
  <p>
   <italic>Ricoveri</italic>. Dei 164 soggetti vivi al 2001 (139 uomini e 25 donne), 44 soggetti non sono mai stati ricoverati nel periodo di osservazione. Eccessi sono stati osservati rispettivamente per tumore maligno del polmone e per asbestosi sia negli uomini (SHR = 3,14; SHR = 973,4) che nelle donne (SHR = 5,99; SHR = 1581,6).
  </p>
  <p>
   <italic>Incidenza dei mesoteliomi</italic>. Nessuna donna della coorte ha ricevuto diagnosi di mesotelioma tra il 1998 e il 2017. Dei 153 uomini vivi al 1998, 4 hanno avuto una diagnosi di mesotelioma pleurico ed uno del peritoneo, facendo stimare un SIR pari a 23,92 (IC95%:9,96-457,47).
  </p>
 </sec>
 <sec>
  <title>CONCLUSIONI</title>
  <p>Un’alta occorrenza di malattie amianto-correlate è stata osservata nei lavoratori della Sacelit, in particolare tra gli uomini. L’eccesso è stato evidenziato anche nelle donne nel numero dei ricoverati per asbestosi e tumore del polmone. Si ritiene particolarmente opportuna la prosecuzione del piano di sorveglianza sanitaria in corso.</p>
 </sec>
</abstract>
