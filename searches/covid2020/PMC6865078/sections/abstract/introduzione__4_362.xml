<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Si definisce AEFI qualsiasi evento medico indesiderato che segue l’immunizzazione, non necessariamente in relazione causale con la somministrazione del vaccino. In Puglia, l’Osservatorio Epidemiologico Regionale (OER) e il Centro Regionale di Farmacovigilanza (CRF) coordinano in modo sistematico dal 2012, le attività di sorveglianza post-marketing al fine di migliorare la performance del sistema di vaccinovigilanza, nonché aggiornare costantemente il profilo di 
   <italic>safety</italic> ed 
   <italic>effectiveness</italic> dei vaccini.
  </p>
  <p>Disponibile dal 2007 Il vaccino anti-papilloma virus è offerto in modo attivo e gratuito a tutti i soggetti nel 12° anno di vita e ad in modo attivo ad alcuni sottogruppi di popolazione (PNPV 2017-2019).</p>
  <p>Il presente studio sintetizza i dati della sorveglianza di AEFI dopo vaccinazione anti-papillomavirus (bi-quadri-novevalente) in Puglia dal 2012 al 2018.</p>
 </sec>
 <sec>
  <title>METODI</title>
  <p>Il numero di dosi somministrate nel periodo 2012-2018 è stato ottenuto dall’anagrafe vaccinale regionale informatizzata (GIAVA) mentre gli AEFIs sono stati indagati dalla Rete Nazionale di Farmacovigilanza; agli AEFIs gravi è stato applicato l’algoritmo del causality assessment raccomandato dall’OMS.</p>
 </sec>
 <sec>
  <title>RISULTATI</title>
  <p>Dal 2012 al 2018 sono state somministrate in Puglia 450.829 dosi di vaccino anti-HPV. Nello stesso periodo, sono stati notificati 76 AEFIs con un 
   <italic>reporting rate</italic> (RR) di 17,3 x 100.000 dosi, di cui 43/76 (56,6%) dopo vaccino bivalente, 30/76 (39,5%) dopo quadrivalente e 3/76 (3,9%) dopo novevalente.
  </p>
  <p>L’età media alla vaccinazione dei soggetti con AEFIs è stata di 15,4 ± 6,0 anni (range 10-42 anni):</p>
  <p>Sono stati segnalati 55/76 (72,4%) AEFIs non gravi (RR = 12,2x100.000 dosi), mentre 17/76 (22,4%) AEFIs gravi (RR = 3,8x100.000 dosi) e 4/76 (5,2%) indefiniti; tra gli AEFIs gravi in 12/17 casi (70,6%) è stata necessaria l’ospedalizzazione.</p>
  <p>Per gli AEFI gravi è stata effettuata la valutazione del nesso di causalità: 7/17 (41,2%) AEFIs sono risultati correlabili (RR = 1,6x100000 dosi), 7/17 (41,2%) non correlabili (RR = 1,6x100.000 dosi) e 3/17 (17,6%) inclassificabili (RR = 0,6x100000 dosi).</p>
  <p>Dalla distribuzione dei segni/sintomi riportati negli AEFIs gravi correlabili risulta che in 3/7 (42,8%) casi si è trattato di reazioni allergiche e/o (edema della glottide, fame d’aria, orticaria), 2/7 (28,6%) casi di sintomi neurologici (cefalea, vertigini, debolezza) e 2/7 (28,6%) reazioni vaso-vagali.</p>
  <p>Per tutti gli eventi avversi gravi correlabili è stato effettuato un follow-up, che ha accertato la completa risoluzione dell’evento avverso.</p>
 </sec>
 <sec>
  <title>CONCLUSIONI</title>
  <p>Il nostro studio delinea un profilo di sicurezza coerente con i dati di pre-registrativi e non sono stati rilevati segnali emergenti. La sensibilità del sistema di sorveglianza ed il sistematico utilizzo dell’algoritmo del causality assessment dovrebbero essere implementati, tramite l’attivazione di programmi di sorveglianza attiva.</p>
 </sec>
</abstract>
