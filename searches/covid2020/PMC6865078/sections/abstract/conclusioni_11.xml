<?xml version="1.0" encoding="UTF-8"?>
<abstract>
 <p>Le radiazioni ionizzanti e l’esposizione agli UVA sono responsabili del 2% dei tumori, l’inquinamento ambientale contribuisce per un altro 2%. Secondo IARC(2011) esiste 
  <italic>sufficiente evidenza</italic> (assenza di bias/fatt. confondenti) per un relazione causale tra Radon e neoplasia polmonare ed una 
  <italic>limitata evidenza</italic> (possibili bias/fatt. confondenti) per una relazione causale tra Radon e Leucemia. Inoltre, per la genesi multifattoriale delle neoplasie, altri fattori concorrono ad incrementarne il rischio. Esposizioni ambientali/professionali a: particolato atmosferico, metalli pesanti, asbesto; ma anche abitudini voluttuarie come il fumo, costituiscono fattori aggiuntivi che possono incrementare il rischio di cancro polmonare fino ad oltre il 20% 
  <sup>
   <xref rid="art012_ref1" ref-type="bibr">1</xref>
  </sup>.
 </p>
 <p>Si stima che in Italia oltre 3.000 casi l’anno di neoplasie polmonari (10% ca. dei casi totali) siano attribuibili al radon, includendo in essi i soggetti fumatori nei quali l’effetto deterministico è moltiplicato 
  <sup>
   <xref rid="art012_ref2" ref-type="bibr">2</xref>
  </sup>.
 </p>
 <p>La dose da radiazioni ionizzanti ai polmoni attribuita al radon è dovuta principalmente ai suoi figli (prodotti di decadimento del 
  <sup>222</sup>Rn che termina al raggiungimento dell’elemento stabile non radioattivo 
  <sup>206</sup>Pb). Il radon è un gas nobile, quindi poco reattivo, che ha una vita media di circa 5,5 giorni e se inalato non si attacca alle pareti del tratto bronchiale e viene espulso durante la fase di espirazione (durata 2-3 sec). La probabilità che il radon decada in 3 secondi è di circa 0,001 %, (trascurabile). I figli (solo i primi 4), sono invece molto reattivi e hanno una vita media molto più bassa, possono inoltre facilmente attaccarsi alle pareti del tratto bronchiale e decadere rimanendovi attaccati. I figli che si trovano nell’aria che respiriamo, possono trovarsi sotto forma di atomi liberi (frazione libera) o sotto forma di clusters, cioè aggrappati attorno a qualche agente che funziona da vettore (impurità, fumo, particelle presenti nell’aria, molecole di acqua). Le dimensioni di questi clusters dipendono dalle particelle sospese nell’aria.
 </p>
 <p>Com’è noto, la pericolosità degli agenti fisici che respiriamo dipende non solo dall’agente fisico inquinante, ma anche dalle sue dimensioni, in quanto man mano che le sue dimensioni diminuiscono riescono con più facilità a superare le barriere del tratto respiratorio (PM 10, PM 2,5 ecc.).</p>
 <p>La frazione libera dei figli (“unattached” o “free” pari al 5-20%), che hanno le dimensioni dell’atomo, riesce a superare tutte le barrire del tratto respiratorio e può entrare in circolo. Da quanto detto si comprende che la valutazione della dose assorbita da una persona che si trova in un ambiente in cui vi è radon non dipende solo dalla sua concentrazione, ma anche dalle condizioni fisiche dell’aria, dalle dimensioni del particolato presente, dalla presenza di pareti, dalle suppellettili, dal numero delle persone presenti, dal movimento che si crea nella stanza, etc. Questo perché la dose è principalmente dovuta ai figli che essendo reattivi aderiscono dappertutto (impurità dell’aria, pareti della stanza, suppellettili) e possono anche essere rimossi per ritornare a essere sospesi nell’aria che respiriamo. Le suddette considerazioni, fatte proprie dall’ICRP 115 del 2010, e i nuovi studi epidemiologici hanno portato a quasi raddoppiare il rischio dovuto all’esposizione al radon rispetto a quello finora accettato (anche nel D.Lgs 241/2000) e riportato nel vecchio ICRP 65. La tendenza sarà dunque quella di rivedere al ribasso il limite raccomandato e di disporre misurazioni e approcci più rivolti alla condizione fisica dei figli 
  <sup>
   <xref rid="art012_ref3" ref-type="bibr">3</xref>
  </sup>.
 </p>
 <p>Nonostante gli effetti dannosi del Radon fossero noti già dal secolo XVI (anche se in maniera indiretta), una valutazione del fenomeno nelle abitazioni in Italia è stata effettuata negli anni ’90 dal gruppo di Bochicchio. Il D.lgs. 241/2000 è ancora l’unica norma nazionale di riferimento che identifica e classifica le situazioni lavorative nelle quali si può verificare il rischio da radon (art. 10 
  <italic>bis</italic>). Mentre a livello regionale solo il Lazio, la Puglia e la Campania hanno emanato norme in materia di protezione da radon in ambiente confinato. Infine, per quanto riguarda le concentrazioni di Radon nell’acqua destinata al consumo umano, il 
  <italic>D.lgs. 28 del 15 febbraio 2016</italic> ha recepito la Direttiva Euratom 51/2013 del 22-10-2013 che fissa in 100 Bq/l il valore di parametro per il radon.
 </p>
 <p>La prima indagine nazionale sulla radioattività naturale nelle abitazioni (1989-1997), effettuata dal gruppo di 
  <italic>Bochicchio</italic>, ha stimato che la concentrazione media di radon in Italia in 75 Bq/m
  <sup>3</sup> con concentrazioni medie massime in Lombardia e Lazio tra 100 e 120 Bq/m
  <sup>3</sup>. La Direttiva CE/1990, mai recepita a livello legislativo in Italia e ormai superata, raccomandava valori di riferimento: 400 Bq/m
  <sup>3</sup> negli edifici già esistenti, 200 Bq/m
  <sup>3</sup>negli edifici nuovi. Nel 2002 è stato emanato il Piano Nazionale Radon, nel 2009 l’OMS pubblica 
  <italic>Handbook on Indoor Radon. A Public Health Perspective</italic>. La Direttiva 2013/59/EURATOM, oltre a prevedere il costante aggiornamento del Piano Nazionale Radon, stabilisce norme di sicurezza per la protezione dall’esposizione alle radiazioni ionizzanti, includendo prescrizioni per la protezione dal radon sia nei luoghi di lavoro sia nelle abitazioni (concentrazione media annua non &gt; 300 Bq/m
  <sup>3</sup>). Questa direttiva doveva essere recepita entro il 6 febbraio 2018 ma a tutt’oggi è ancora aperto il tavolo di concertazione tra tutti gli Enti interessati.
 </p>
 <p>Dopo la prima indagine nazionale, molte Regioni hanno condotto campagne di misurazione del radon sia a livello regionale che sub-regionale con l’intento di effettuare una mappatura delle cosiddette 
  <italic>“radon prone areas”</italic> (aree ad alto rischio di radon indoor) senza tuttavia pervenire a determinare le stesse.
 </p>
 <p>Dal confronto dei valori ottenuti nella prima indagine nazionale con quelli risultanti dalle successive campagne regionali/provinciali, si evince che le aree maggiormente interessate sono differenti ed in particolare le Provincie autonome di Bolzano e Trento e la Regione Friuli Venezia Giulia precedono il Lazio e la Lombardia. Altre indagini condotte a livello regionale inseriscono anche la Puglia tra le regioni con più alta concentrazione di radon. Inoltre tutte le Regioni e Provincie Autonome che hanno misurato le loro concentrazioni hanno fatto registrare un aumento dei valori medi di concentrazione (fino ad oltre il 50%) con conseguente incremento della concentrazione media nazionale. Non è stato indagato il motivo di tale incremento.</p>
 <p>In alcune circostanze, sono stati condotti studi pilota al fine di indagare le cause di un eccesso di neoplasie polmonare. È quanto avvenuto per valutazione dei fattori di rischio per tumore polmonare nella popolazione residente in provincia di Lecce dove i dati del Registro tumori di Lecce (accreditato AIRTUM) e dell’ISS (indagine sui cluster d’incidenza e mortalità) individuano un eccesso di casi osservati rispetto agli attesi. Nello specifico, i dati emersi dal Registro Tumori della ASL di Lecce (accreditato AIRTUM), evidenziano come l’incidenza delle neoplasie polmonari nella popolazione maschile negli anni tra il 2003 e il 2006 sia superiore all’atteso (Tasso d’incidenza per 100.000 abitanti standardizzato sulla popolazione europea: 87.6 contro un TDI 2006-2008 del nord Italia 72.9 e Sud Italia 63.8). Questo progetto, condotto da ARPA ed ASL Lecce, avviato nel 2014, si è sviluppato in due fasi coinvolgendo complessivamente 400 abitazioni in 20 comuni della provincia. I primi risultati hanno evidenziato una concentrazione media annua di radon più elevata nei Comuni con rapporto standardizzato di incidenza per tumore polmonare (SIR) &gt; 100 rispetto ai Comuni con SIR&lt;100 (142 Bq/m
  <sup>3</sup> vs. 135 Bq/m
  <sup>3</sup>) ed numero di abitazioni con valore medio superiore al livello di riferimento di 300 Bq/m
  <sup>3</sup> lievemente superiore nei Comuni con SIR &gt;100 (13 ab. vs 11).
 </p>
 <p>Per quanto riguarda il Radon nell’acqua, la sua affinità (misurata come coefficiente di ripartizione) verso l’acqua è scarsa, tende quindi a desorbirsi piuttosto rapidamente, inoltre ha un breve tempo di dimezzamento fisico (3,82 giorni); in quanto gas inerte, si può muovere liberamente attraverso materiali porosi come il terreno o i frammenti di roccia. Quando i pori sono saturi d’acqua, come nel caso del terreno e delle rocce sotto il livello della falda freatica, il radon si dissolve nell’acqua e viene da essa trasportato. L’adsorbimento del radon in acqua è un fenomeno reversibile, il suo facile desorbimento spiega perché la sua presenza è maggiore nelle acque di falda rispetto a quelle superficiali. Inoltre trattamenti e manipolazioni dell’acqua effettuate per migliorarne la qualità ne abbattono le concentrazioni. A ciò concorre il suo breve tempo di dimezzamento fisico. La facilità di desorbimento fa sì che il radon disciolto nell’acqua, utilizzata per usi domestici, possa contribuire all’aumento di concentrazione del radon indoor (indipendente dall’ubicazione dei locali).</p>
 <p>Il coefficiente di trasferimento dall’acqua all’ambiente domestico, in condizioni di uso normale, è stato valutato essere dell’ordine di 10
  <sup>-4</sup> (concentrazione di 
  <sup>222</sup>Rn in acqua di 10 Bq/kg provoca un aumento di 1 Bq/m
  <sup>3</sup> della concentrazione in aria).
 </p>
 <p>Nel 2014 è stato emanato il documento “Task 01.02.01 Linee guida per la pianificazione delle campagne di misura della radioattività nelle acque potabili” 
  <sup>
   <xref rid="art012_ref4" ref-type="bibr">4</xref>
  </sup> redatto nell’ambito delle Convenzioni tra ISPRA e ARPA, APPA, l’ENEA-INMRI, CRI, ISS. Senza entrare nel merito della complessa materia della radioattività nelle acque potabili, si evidenzia che la Direttiva Europea 51/2013 prevede che i controlli sul radon devono essere effettuati sulle acque di origine sotterranea e devono essere accompagnati dalla conoscenza delle caratteristiche idrogeologiche, della radioattività delle rocce e del tipo di pozzo. Inoltre, i controlli dovrebbero di norma essere effettuati nel punto in cui le acque fuoriescono dai rubinetti normalmente utilizzati. Nel complesso la situazione in Italia sul monitoraggio della radioattività nelle acque, ancorché disomogenea, appare confortante poiché solo in 3 ARPA/APPA la rete dei controlli non è stata attivata. È tuttavia da evidenziare che il Radon è determinato in modo sistematico solo in 4 Regioni. Inoltre in molte delle campagne di misurazioni estese sono state effettuate sull’acqua prima dell’immissione in rete e ciò, per quanto detto, inficia la rappresentatività del superamento del valore limite di 100 Bq/l molto spesso rilevato.
 </p>
 <p>Nella provincia di Lecce verrà avviata una campagna di misurazioni dell’acqua in diversi pozzi con una metodica innovativa molto semplice realizzata dal Laboratorio RADONGAS di Copertino (LE) che detiene il relativo Brevetto Europeo No.EP2307912. Il suddetto brevetto permette di misurare la concentrazione di radon inserendo in una bottiglia d’acqua appena prelevata un dosimetro a tracce come quello utilizzato per le misure in aria. Dopo due giorni di esposizione in dosimetro viene fatto recapitare al laboratorio che provvederà alla lettura. La suddetta tecnica è stata utilizzata anche per una campagna nazionale in Canada (Ref. Radiation Dosimetry, 2017). Inoltre sempre in Provincia di Lecce è programmata un’attività di Educazione alla Salute nelle Scuole Secondarie di Secondo Grado in cui gli studenti parteciperanno attivamente alle misurazioni del radon ed alla lettura dei risultati utilizzando metodiche come quella precedentemente descritta che, pur essendo di semplice esecuzione, garantiscono un risultato affidabile.</p>
 <sec>
  <title>CONCLUSIONI</title>
  <p>Il radon rappresenta un fattore di rischio certo e non trascurabile per le neoplasie polmonari; le sue possibili correlazioni con leucemie, neoplasia dello stomaco o altre possibili legami in relazione alla sua veicolazione ematogena attraverso nanoparticelle sono ancora incerti; è necessario un impulso all’emanazione di atti normativi che regolamentino in maniera chiara i limiti negli ambienti confinati soprattutto residenziali e stabiliscano gli interventi di prevenzione da adottare; l’obiettivo che le tre regioni che hanno approvato la legge regionale radon, e tutte le altre che seguiranno, è quello di approfittare delle campagne di misure avviate per elaborare una carta regionale radon che individui le zone e le rocce più interessate al fenomeno sulla base di misure passive da effettuare direttamente nel terreno. In particolare i comuni che dovranno effettuare le misurazioni nei loro edifici potrebbero commissionare misure nei terreni di proprietà comunale e correlare queste misure con quelle all’interno degli edifici. Questo al fine di dare precise indicazioni sui nuovi piani regolatori o informazioni utili a chi ha intenzione di edificare. È inoltre necessaria una sinergia operativa inter-istituzionale (ASL, ARPA/APPA, MIUR, INAIL) per promuovere la conoscenza del rischio ed una sistematica attività di misurazione per una mappatura quanto più completa possibile. Occorre agire per incentivare le bonifiche degli ambienti ad alta concentrazione di radon e favorire l’adozione di misure di prevenzione in fase di costruzione, così come peraltro già auspicato dal 
   <italic>Decalogo SItI per una casa sana e sicura</italic>.
  </p>
 </sec>
</abstract>
