<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In un mondo in cui i viaggi assumono sempre più importanza tra le attività umane, il ruolo della Medicina dei Viaggiatori (MdV), che si presenta come uno dei settori nuovi e interdisciplinari della Medicina Preventiva, è quello di garantire assistenza sanitaria ai viaggiatori mediante un’attenta valutazione dei rischi basata su competenze professionali e conoscenze specifiche.</p>
  <p>Lo scopo di questo studio è di valutare l’attività, i punti di forza e le criticità degli ambulatori di MdV in Italia.</p>
 </sec>
 <sec>
  <title>MATERIALI E METODI</title>
  <p>Da maggio a settembre 2018, tramite la SIMVIM (Società Italiana di Medicina dei Viaggi e delle Migrazioni) abbiamo condotto una survey on-line rivolta a tutti gli ambulatori di MdV italiani.</p>
 </sec>
 <sec>
  <title>RISULTATI</title>
  <p>Oltre un terzo degli ambulatori di MdV italiani (n°79) ha risposto alla survey. I risultati mostrano che in media in ogni ambulatorio lavorano 4 operatori sanitari (2 medici, 1 infermiere e 1 assistente sanitario); nel 95% dei casi l’attività non è svolta in esclusiva ed in media sono dedicate all’ambulatorio 10 ore/settimana e si registrano circa 18 utenti /settimana di cui il 18% è rappresentato dai Visiting Friends and Relatives (VFR); nel 75% dei casi l’accesso è mediante appuntamento; i farmaci per la profilassi antimalarica sono consegnati direttamente solo nel 27% degli ambulatori. Tra i maggiori punti di forza, il 70% degli operatori aggiornato nel biennio 2017/2018 e una anagrafe vaccinale informatizzata nel 80% degli ambulatori. Le principali criticità emerse sono la carenza di personale dedicato e le limitate occasioni di formazione ed aggiornamento, la ridotta visibilità e difficoltà di accesso agli ambulatori, l’insufficiente integrazione nel Sistema Sanitario Nazionale, la mancata collaborazione con i medici di Medicina Generale e i medici competenti, i costi delle vaccinazioni non uniformi e comunque troppo elevati in particolar modo per i VFR, l’assenza di un software dedicato e il mancato follow-up degli utenti al ritorno dal viaggio.</p>
 </sec>
 <sec>
  <title>CONCLUSIONI</title>
  <p>Gli ambulatori di MdV in Italia riescono ad assicurare assistenza sanitaria ad un cospicuo numero di viaggiatori. Nonostante ciò, sussistono alcuni margini di miglioramento, in primis la creazione di una rete, in cui l’ambulatorio di MdV collabora con la Medicina Generale, i medici competenti, gli specialisti, i farmacisti, gli agenti di viaggio e soprattutto con gli stakeholders, al fine di poter offrire conoscenze specifiche e competenze professionali ad un numero sempre maggiore di viaggiatori, inclusi i VFR, verso i quali è necessario prestare una maggiore attenzione.</p>
 </sec>
</abstract>
