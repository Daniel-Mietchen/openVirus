<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Negli ultimi anni si è registrata una crescente attenzione sul tema della 
   <italic>safety</italic> dei vaccini e in Puglia sono state avviate attività di rafforzamento della vaccino-vigilanza. Lo studio descrive l’andamento delle segnalazioni di evento avverso a vaccino (AEFI) in Puglia nell’anno 2018 per la coorte di soggetti fino ai 13 anni di età, target del calendario vaccinale dell’infanzia e dell’adolescente.
  </p>
 </sec>
 <sec>
  <title>METODI</title>
  <p>La fonte dei dati utilizzata è l’archivio della Rete Nazionale di Farmacovigilanza.</p>
  <p>La valutazione delle AEFIs gravi è stata effettuata utilizzando l’Algoritmo WHO del “
   <italic>Causality Assessment”</italic>.
  </p>
  <p>Ai fini dell’analisi sono stati considerati: tasso di segnalazione (reporting rate), proporzione di AEFIs gravi sul totale delle AEFIs segnalate, distribuzione per fascia d’età, valutazione del causality assessment ed esito delle AEFIs gravi.</p>
 </sec>
 <sec>
  <title>RISULTATI</title>
  <p>Nel periodo esaminato sono state segnalate 718 AEFIs (reporting rate: 16,1x10.000 dosi) di cui 597 non gravi (reporting rate: 13,4 x 10.000 dosi), 115 gravi (reporting rate: 2,6 x 10.000 dosi). Tra le 115 AEFIs gravi, 35 (30,4%) hanno richiesto l’ospedalizzazione.</p>
  <p>Tra le 115 AEFIs gravi la distribuzione per fascia di età risulta: 21/115 (18,3%) tra 0 e 12 mesi, 84/115 (73,0%) tra 13 e 72 mesi e 10/115 (8,7%) tra 73 e 156 mesi.</p>
  <p>Usando l’algoritmo WHO del causality assessment 73 (63,5%) AEFIs gravi sono risultate correlabili, 34 (29,5%) non correlabili, 5 (4,4%) indeterminati e 3 (2,6%) inclassificabili. Il sintomo/segno riportato con maggiore frequenza nelle AEFIs gravi correlabili è risultato la febbre/iperpiressia (83,5%; n = 61), seguito da sintomi neurologici (52,9%; n = 39) e gastrointestinali (32,9%; n = 24). Il follow-up ha consentito di verificare: la completa risoluzione dei sintomi/segni nel 75,3% dei casi gravi (n = 55/73), “in miglioramento” nel 11,0% (n = 8/73), “non ancora guariti” nel 6,9% (n = 5/73), “risoluzione con postumi” nell’1,4% (n = 1/73). Nel 5,5% dei casi (n = 4/73) il dato non risultava disponibile.</p>
 </sec>
 <sec>
  <title>CONCLUSIONI</title>
  <p>L’analisi dei dati nella fascia di popolazione esaminata ha evidenziato come gli AEFIs gravi abbiano interessato maggiormente soggetti di età compresa tra 13-72 mesi, con comparsa di febbre/iperpiressia e successiva completa risoluzione dei sintomi. Non sono emersi segnali nuovi. Il continuo monitoraggio degli AEFIs risulta essere un indispensabile strumento per la valutazione dell’efficacia e della sicurezza dei vaccini.</p>
 </sec>
</abstract>
