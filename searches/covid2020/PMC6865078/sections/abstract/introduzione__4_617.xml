<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le Infezioni Correlate all’Assistenza (ICA) sono la principale complicanza del ricovero ospedaliero. La letteratura scientifica suggerisce che per contenere le ICA e ottenere un maggior coinvolgimento del personale sanitario è necessario avere un approccio bottom-up dove è il personale stesso a suggerire gli interventi da attuare nel proprio reparto. A tal fine è stata proposta una survey nel reparto di anestesia e rianimazione dove, dal 2016, è in corso un’attività di sorveglianza attiva per monitorare l’andamento delle ICA.</p>
 </sec>
 <sec>
  <title>MATERIALI E METODI</title>
  <p>Dopo una revisione della letteratura scientifica è stato strutturato un questionario composto da 36 item rivolto al personale. La survey vuole indagare: caratteristiche socio-lavorative; conoscenze riguardo le caratteristiche delle ICA nel reparto; attitudini e difficoltà riscontrate nel rispetto delle norme igieniche; autoanalisi dei comportamenti professionali; proposte di interventi da attuare nel reparto. I destinatari sono stati invitati a compilare il questionario anonimo on-line dopo aver accettato il trattamento dei dati. È stata effettuata una analisi descrittiva e univariata dei dati con test Chi2 utilizzando il software STATA13.</p>
 </sec>
 <sec>
  <title>RISULTATI</title>
  <p>Sono stati individuati 89 destinatari e il tasso di risposta è stato circa dell’89%: 35/44 medici e medici in formazione specialistica, 43/44 infermieri, 1/1 Operatore socio-sanitario.</p>
  <p>L’avere conoscenze e attitudini adeguate appare correlato agli anni di esperienza lavorativa. Più del 90% dei rispondenti ritiene che le ICA siano prevenibili con modificazioni del comportamento del personale, tuttavia il 20% non ritiene che sia una propria responsabilità.</p>
  <p>Senza differenza significativa tra figure professionali, si evidenzia che il controllo delle ICA sia una responsabilità interna al reparto (personale, consulenti, ecc.) e circa il 30% solleva da tale responsabilità la direzione sanitaria.</p>
  <p>Il carico di lavoro, la mancanza di tempo e la dimenticanza sembrano essere le maggiori cause di non rispetto delle corrette norme igieniche. È emersa l’esigenza di continuare le attività di sorveglianza (p &lt; 0.05), di effettuare incontri periodici focalizzati sulle ICA nel reparto e la volontà di identificare nel reparto uno o più “
   <italic>local champion</italic>” responsabili del loro contenimento (86%).
  </p>
 </sec>
 <sec>
  <title>CONCLUSIONI</title>
  <p>L’approccio bottom-up sembrerebbe coinvolgere maggiormente il personale, renderlo più consapevole e responsabilizzarlo maggiormente. Risulta dunque essere un utile strumento da riutilizzare in altri reparti a maggiore rischio ICA.</p>
 </sec>
</abstract>
