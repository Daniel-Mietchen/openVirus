<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nelle strutture ospedaliere le procedure di disinfezione delle superfici rappresentano uno dei principali interventi di prevenzione delle complicanze infettive correlate all’assistenza. Dal confronto con i risultati di un nostro precedente studio volto a valutare l’attività 
   <italic>in vitro</italic> di quattro disinfettanti [1. o-fenilfenolo (11,4%), p-ter-amilfenolo (2,3%), o-benzil-p-cloro-fenolo (8,2%); 2. ipoclorito di sodio (1,1% cloro attivo); 3. perossido di idrogeno (1,5%); 4. isopropanolo (17,2%) + composti dell’ammonio (0,28%)], il perossido di idrogeno è risultato il più attivo su tutti i microrganismi Gram-negativi e Gram-positivi testati.
  </p>
  <p>Obiettivo del presente studio è valutare, su ceppi nosocomiali, l’attività 
   <italic>in vitro</italic> di un disinfettante a base di didecildimetilammonio cloruro (DDAC) (8,5%), spesso impiegato in ambito ospedaliero, vs un prodotto contenente perossido di idrogeno (1,5%).
  </p>
 </sec>
 <sec>
  <title>METODI</title>
  <p>Sono stati esaminati 210 ceppi di origine nosocomiale, di cui 60 
   <italic>P. aeruginosa</italic>, 60 
   <italic>K. pneumoniae</italic> (30 KPC e 30 KP), 60 
   <italic>S. aureus</italic> (30 MRSA e 30 MSSA), 30 
   <italic>E. faecalis.</italic>
  </p>
  <p>L’attività antimicrobica è stata valutata mediante tecnica di agar diffusione, utilizzando dischetti sterili di carta bibula (Ø = 6 mm) imbevuti con 10µl di disinfettante e posti su Tryptic Soy Agar. Le piastre sono state insemenzate con i ceppi in esame e incubate a 37°C/24 ore. Quando il diametro della zona di inibizione risultava &gt; 8 mm, il disinfettante era considerato efficace.</p>
 </sec>
 <sec>
  <title>RISULTATI</title>
  <p>Il disinfettante a base di perossido di idrogeno è risultato più attivo (p &lt; 0.0001) nei confronti di tutti i ceppi testati, rispetto al DDAC che ha mostrato attività solo verso 
   <italic>E. faecalis</italic>, MSSA e MRSA.
  </p>
 </sec>
 <sec>
  <title>CONCLUSIONI</title>
  <p>Sulla base dei nostri dati, il perossido di idrogeno risulta il disinfettante con più ampio spettro di azione, nonostante sia impiegato all’1,5%. Inoltre, dalla scheda di sicurezza emerge che risulta innocuo per l’uomo e per l’ambiente poiché, scomponendosi in ossigeno e acqua, non rilascia residui tossici.</p>
  <p>Al contrario, il DDAC è attivo solo sui batteri Gram positivi; dalla scheda di sicurezza emerge la possibile azione irritante su cute e mucose delle vie respiratorie tanto da ritenere opportuno che gli operatori indossino dispositivi di protezione individuale.</p>
 </sec>
</abstract>
