<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La qualità dell’aria immessa in un ambiente 
   <italic>indoor</italic> è legata anche alle condizioni igieniche degli impianti aeraulici e delle sue condotte interne. Il particolato aero-disperso può diventare un veicolo di contaminazione microbiologica e sorgente di malattie di natura diversa (infettive, allergiche, etc). Numerosi studi hanno confermato la correlazione tra qualità dell’aria e salute sia in ambito sanitario sia turistico-ricettivo e comunitario.
  </p>
  <p>Obiettivo dello studio è valutare l’efficacia della disinfezione delle condotte aerauliche con microaerosolizzazione di perossido di idrogeno dopo attività di spazzolamento meccanico e allontanamento delle polveri tramite aspirazione.</p>
 </sec>
 <sec>
  <title>METODI</title>
  <p>Nel periodo marzo-maggio 2019 aria e superfici delle condotte aerauliche di 5 punti vendita appartenenti a grandi catene commerciali distribuite a livello nazionale sono stati sottoposte a controlli microbiologici (batteri e miceti). Le indagini sono state effettuate prima del processo di pulizia e disinfezione degli impianti mediante campionamento attivo di aria tramite SAS (Surface Air System) e, per le superfici, tramite piastre da contatto RODAC
   <sup>®</sup>. Dopo spazzolamento meccanico delle condotte e allontanamento delle polveri attraverso aspirazione con estrattore munito di filtro HEPA, la disinfezione è stata effettuata utilizzando un microaerosolizzatore di perossido di idrogeno (7.9%) che micronizza la soluzione disinfettante in particelle di 0.15 µ per un tempo stabilito in funzione del volume dell’impianto aeraulico. L’efficacia della diffusione del disinfettante fino ai tratti più distali delle canalizzazioni è stata valutata attraverso il viraggio di banderelle tintometriche specifiche per il perossido di idrogeno. Al termine della sanificazione, gli stessi campionamenti sono stati ripetuti per valutare l’efficacia dell’intero processo.
  </p>
 </sec>
 <sec>
  <title>RISULTATI</title>
  <p>Il valore medio della carica batterica e micotica totale (CBT e CMT) rilevato nell’aria durante i campionamenti pre-sanificazione è risultato pari a 17.2 ufc/m
   <sup>3</sup> e 617.2 ufc/m
   <sup>3</sup>, rispettivamente. Le superfici hanno evidenziato un valore medio di CBT pari a 5.02 ufc/cm
   <sup>2</sup> e CMT pari a 5.09 ufc/cm
   <sup>2</sup>. Non sono stati rilevati batteri riportabili a specie patogene; tra i miceti, 
   <italic>Penicillium</italic>, 
   <italic>Alternaria</italic>, 
   <italic>Cladosporium</italic> e 
   <italic>Aspergillus</italic> sono risultati i funghi filamentosi più frequenti.
  </p>
  <p>Il campionamento post-sanificazione non ha evidenziato specie microbiche, sia nell’aria sia sulle superfici.</p>
 </sec>
 <sec>
  <title>CONCLUSIONI</title>
  <p>I nostri risultati evidenziano che l’azione dello spazzolamento meccanico e la rimozione delle polveri, associato alla microaerosolizzazione del perossido di idrogeno, favorisce l’eliminazione totale di batteri e miceti dalle condotte aerauliche. Ulteriori studi potranno confermare che la corretta pulizia e sanificazione delle condotte aerauliche costituiscono requisiti irrinunciabili per la tutela della salute pubblica.</p>
 </sec>
</abstract>
