<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La resistenza ai carbapenemi costituisce un importante minaccia per la sicurezza dei pazienti. L’obiettivo dello studio è valutare il profilo di resistenza di KPC a livello molecolare ed epidemiologico all’interfaccia ospedale-territorio nell’ambito della Regione Marche.</p>
 </sec>
 <sec>
  <title>MATERIALI E METODI</title>
  <p>Un campione di KPC da tamponi rettali positivi all’ammissione, isolati presso la SOS Microbiologia del Laboratorio Analisi degli Ospedali Riuniti di Ancona (ORA) ed in strutture del territorio nel corso del 2018, è stato processato presso il laboratorio SOD di Igiene Ospedaliera, in collaborazione con la Sezione di Igiene del Dipartimento di Scienze Biomediche e Sanità Pubblica dell’Università Politecnica delle Marche, mediante kit di rilevazione PBRT 2.0 (Diatheva). I ceppi sono, inoltre, stati caratterizzati a livello molecolare per i geni per le carbapenemasi. Si è quindi proceduto con una analisi dei percorsi dei pazienti all’interno della rete dei servizi ospedalieri e territoriali.</p>
 </sec>
 <sec>
  <title>RISULTATI</title>
  <p>Nel periodo di interesse sono stati sottoposti ad analisi 47 isolamenti provenienti da pazienti ammessi presso gli ORA e 14 isolati da pazienti assistiti in ambito territoriale.</p>
  <p>La distribuzione dei plasmidi di resistenza in isolati di 
   <italic>KPC</italic> ha mostrato la diffusione rispettivamente di FIB KQ nell’83% dei casi, di FIIK nel 74% e di FIB KN nel 45% degli isolati e sporadicamente di N, A/C, I1gamma, X3, X1, HI1. I ceppi analizzati hanno mostrato un numero variabile da 1 a 6 diversi repliconi.
  </p>
  <p>L’analisi molecolare dei geni per le carbapenemasi ha mostrato la positività per 
   <italic>bla
    <sub>KPC</sub>
   </italic> nel 100% dei campioni isolati presso ORA e per 
   <italic>bla
    <sub>VIM</sub>
   </italic> nel 2.1% (1/47).
  </p>
  <p>Pe la componente territoriale, oltre a repliconi tipici di KPC, sono stati identificati X4 ed FII. La analisi dei network di trasferimento dei pazienti, parallelamente alla caratterizzazione molecolare, consente di individuare hot spot critici per lo scambio e l’acquisizione di determinanti di resistenza.</p>
 </sec>
 <sec>
  <title>CONCLUSIONI</title>
  <p>Dall’analisi dei risultati preliminari emerge come la presenza di plasmidi di resistenza all’ammissione sia diffusa e multipla all’interfaccia ospedale territorio, rinforzando l’utilità dello screening all’ammissione per l’intercettazione ed il controllo della KPC. I risultati ottenuti sono in accordo con i dati di sorveglianza nazionale confermando una grande uniformità nella specie 
   <italic>Klebsiella pneumoniae</italic> sia in termini di geni per le carbapenemasi che per il contenuto plasmidico con i repliconi FIB
   <sub>pKPQIL</sub> e FIB
   <sub>pKPN</sub>, insieme a FIIK. L’utilizzo del metodo molecolare assieme alla analisi dei network di trasferimento dei pazienti, consente di individuare hot spot critici anche per la miglior organizzazione di interventi di prevenzione.
  </p>
 </sec>
</abstract>
