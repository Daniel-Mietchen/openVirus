<?xml version="1.0" encoding="UTF-8"?>
<abstract>
 <p>Il legame fra le caratteristiche morfo-tipologiche e funzionali dei contesti urbani e lo stato di Salute Pubblica apre uno scenario fortemente attuale sulla tematica dell’Urban Health, la quale assume un’importanza crescente tanto più elevato è il fenomeno di inurbamento che caratterizza la società contemporanea. Il 
  <italic>Population Division Department</italic> delle Nazioni Unite (UN) stima che, entro il 2050, oltre il 70% della popolazione mondiale vivrà in contesti fortemente urbanizzati 
  <sup>
   <xref rid="art046_ref1" ref-type="bibr">1</xref>
  </sup> e che l’aumento della densità abitativa sarà una delle principali tendenze globali, con impatti significativi di Public Health, sia per i paesi in via di sviluppo, date le condizioni di economia emergente e crescita informale ed incontrollata degli insediamenti edilizi 
  <sup>
   <xref rid="art046_ref2" ref-type="bibr">2</xref>
  </sup>, che per i contesti afflitti da calamità ambientali ed eventi improvvisi 
  <sup>
   <xref rid="art046_ref3" ref-type="bibr">3</xref>
  </sup>.
 </p>
 <p>A partire dai rinnovati Sustainable Development Goals (SDGs) dell’Agenda 2030 (UN, 2015), con particolare riferimento all’Obiettivo 13 
  <italic>“Promuovere azioni, a tutti i livelli, per combattere il cambiamento climatico”</italic>, è importante focalizzare l’attenzione sul tema della resilienza urbana, definita come 
  <italic>“la capacità di un sistema, di una comunità o di una società esposta a pericoli di resistere, assorbire, accogliere e recuperare dagli effetti di un pericolo in modo tempestivo ed efficiente, anche attraverso la conservazione e il ripristino di le sue strutture e funzioni di base essenziali”.</italic> Costruire la resilienza urbana richiede il passaggio da un approccio tattico, incentrato sulla reazione immediata all’evento, a uno strategico, incentrato sulla gestione a lungo termine. Per raggiungere tale obiettivo, è importante osservare i contesti urbani in modo olistico, al fine di comprendere i sistemi che compongono tali luoghi ed i potenziali fattori di rischio ambientali. Essi vengono suddivisi in due macro-categorie: cronici, come quelli derivati da cambiamenti climatici, o improvvisi, come le calamità natura e gli eventi meteorici avversi. Questo è fondamentale per comprendere come consentire alla città di migliorare il suo sviluppo, proteggere il benessere dei suoi cittadini e promuovere politiche di Salute Pubblica 
  <sup>
   <xref rid="art046_ref4" ref-type="bibr">4</xref>
  </sup>.
 </p>
 <p>Allo stesso livello, il termine 
  <italic>“urbanismo tattico”</italic> descrive una serie di interventi urbani di dimensioni contenute e richiedenti finanziamenti esigui, temporanei e scalabili all’ambiente costruito, per catalizzare interventi a lungo termine 
  <sup>
   <xref rid="art046_ref5" ref-type="bibr">5</xref>
  </sup>. Si tratta di un approccio di azioni e politiche volte a migliorare i quartieri locali e i luoghi di ritrovo delle città. Le iniziative di urbanistica tattica rappresentano un fenomeno che si è diffuso negli ultimi anni, come alternativa e sfida agli strumenti formali di pianificazione spaziale per soddisfare la necessità di un sistema di pianificazione più reattivo. In altre parole, è un processo di legittimazione sociale delle trasformazioni volte a fornire una risposta reale e immediata alle esigenze e ai bisogni spaziali degli abitanti. Gli impatti indiretti sulla Salute Pubblica si concretizzano principalmente nella riduzione delle disuguaglianze sociali e nel miglioramento dei comportamenti sani 
  <sup>
   <xref rid="art046_ref6" ref-type="bibr">6</xref>
  </sup>.
 </p>
 <p>L’intervento nell’ambito del Workshop dal titolo 
  <italic>“Salutogenic &amp; Resilient Cities nelle situazioni di emergenza ambientale, sociale e sanitaria”</italic>, promosso dal Gruppo di Lavoro SItI “Igiene Edilizia”, verterà sulla definizione e sulla descrizione delle strategie e delle azioni progettuali – sostenibili e ripetibili – che potrebbero essere adottate nelle azioni di trasformazione urbana della città contemporanea, quali ad esempio: 
  <list list-type="bullet">
   <list-item>
    <p>passare da un approccio tattico, incentrato sulla reazione immediata all’evento, a uno strategico, incentrato sulla gestione a lungo termine;</p>
   </list-item>
   <list-item>
    <p>migliorare la preparazione e la resilienza dei contesti urbani in risposta alle catastrofi ambientali e alle calamità naturali, per garantire una prima risposta efficace e attuabile;</p>
   </list-item>
   <list-item>
    <p>«ricostruire migliori» pratiche in materia di recupero, ricostruzione e riattivazione sociale dei luoghi;</p>
   </list-item>
   <list-item>
    <p>migliorare la resilienza delle infrastrutture sanitarie, del patrimonio culturale, dei luoghi di vita e di lavoro;</p>
   </list-item>
   <list-item>
    <p>rimuovere i rischi sanitari imminenti causati da cattive condizioni di vita e inaccessibilità ai servizi di base;</p>
   </list-item>
   <list-item>
    <p>promuovere iniziative sociali volte ad innescare e ad accompagnare un vero processo di innovazione delle politiche convenzionali;</p>
   </list-item>
   <list-item>
    <p>sensibilizzare i responsabili politici alla creazione di una differenziazione tra elaborazione e attuazione dei piani e dei progetti di trasformazione urbana;</p>
   </list-item>
   <list-item>
    <p>incoraggiare opportunità di formazione per i progettisti, volte ad acquisire le competenze per affrontare la tensione esistente tra la necessità di coinvolgere gli abitanti nei processi di ripensamento degli spazi e la necessità di ottenere soluzioni con qualità formale.</p>
   </list-item>
  </list>
 </p>
 <p>In ultima analisi, come evidenziato dal Dr. 
  <italic>Antoni Plasencia</italic>, Direttore del 
  <italic>Barcelona Institute for Global Health</italic> e promotore del concept 
  <italic>“Barcelona Superblocks”</italic>, le città contemporanee 
  <italic>«non sono progettate tenendo conto di rigorosi criteri di salute. Oggi abbiamo sia l’obbligo che l’opportunità di invertire questa situazione e applicare tutte le prove scientifiche disponibili per trasformare gli spazi urbani e creare città che ci rendono fisicamente e mentalmente più sani».</italic>
 </p>
 <p>Salute urbana e sostenibilità ambientale dovrebbero essere prese in considerazione sin dalle prime fasi della progettazione urbana e architettonica, tenuto conto, come già detto, che pianificazione e progettazione possono e dovrebbero divenire forme di prevenzione primaria e di collaborazione nel promuovere la salute, mettendo in luce la necessità di un approccio olistico alla costruzione della città e del patrimonio edilizio che la costituisce 
  <sup>
   <xref rid="art046_ref7" ref-type="bibr">7</xref>
  </sup>. Questo approccio di tipo 
  <italic>Bottom-Up</italic> è una delle sfide emergenti per tutte le città contemporanee e per la sostenibilità dei relativi Sistemi Sanitari delle nazioni coinvolte.
 </p>
</abstract>
