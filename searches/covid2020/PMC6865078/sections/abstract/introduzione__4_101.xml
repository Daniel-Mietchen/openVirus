<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La vaccinazione di pazienti affetti da patologie rare ha sempre destato particolare preoccupazione negli operatori preposti in particolare per la mancanza di linee guida specifiche. Al fine di supportare i Servizi di Igiene e Sanità Pubblica, i medici di Medicina Generale e i pediatri di Libera Scelta, l’UOC Igiene dell’AOU Policlinico di Bari ha attivato un ambulatorio per la valutazione dei soggetti affetti da patologie che potrebbero controindicare temporaneamente o permanentemente alle vaccinazioni.</p>
  <p>Lo stesso ambulatorio, inoltre, valuta i pazienti che riferiscono un evento avverso grave a vaccino, anche al fine di formulare un giudizio di nesso causale.</p>
 </sec>
 <sec>
  <title>METODOLOGIA</title>
  <p>L’analisi ha incluso i pazienti affetti da patologie rare/croniche o che hanno riferito precedenti eventi avversi gravi a vaccino, afferiti presso l’ambulatorio dedicato nel periodo compreso tra settembre 2018 e maggio 2019.</p>
  <p>Per ciascuno dei pazienti afferiti, è stata valutata la reale adesione alle indicazioni formulate in materia di programma vaccinale attraverso il Sistema per la Gestione Informatizzata delle Anagrafi Vaccinali (GIAVA).</p>
 </sec>
 <sec>
  <title>RISULTATI</title>
  <p>Nel periodo esaminato sono afferiti presso l’ambulatorio 42 pazienti. Il 54,8% sono di genere maschile con un’età media di 8,4 ± 6,6 anni.</p>
  <p>Le richieste di consulenza sono state formulate con motivazioni per: 
   <list list-type="bullet">
    <list-item>
     <p>patologia genetica 23,8%;</p>
    </list-item>
    <list-item>
     <p>precedente evento avverso a vaccinazione 21,4%;</p>
    </list-item>
    <list-item>
     <p>familiarità per malattie autoimmuni 14,3%;</p>
    </list-item>
    <list-item>
     <p>malattie metaboliche 9,5%;</p>
    </list-item>
    <list-item>
     <p>encefalopatie 7,1%;</p>
    </list-item>
    <list-item>
     <p>disturbo o familiarità per disturbo dello spettro autistico 4,8%;</p>
    </list-item>
    <list-item>
     <p>familiarità per malattie genetiche 2,4%;</p>
    </list-item>
    <list-item>
     <p>allergie 2,4%;</p>
    </list-item>
    <list-item>
     <p>patologie varie 14,3%.</p>
    </list-item>
   </list>
  </p>
  <p>In nessun caso è stato formulato un giudizio di controindicazione assoluta alla vaccinazione.</p>
  <p>Da GIAVA è emerso che il 54,8% dei pazienti, dopo valutazione dello specialista, ha proseguito le vaccinazioni come riportato nelle raccomandazioni formulate.</p>
 </sec>
 <sec>
  <title>CONCLUSIONI</title>
  <p>Le malattie rare hanno rappresentato per molto tempo una falsa controindicazione alla vaccinazione, soprattutto per la mancanza di raccomandazioni sulle eventuali precauzioni da adottare prima della somministrazione dei vaccini.</p>
  <p>L’attivazione di un ambulatorio specialistico ha fornito chiare indicazioni agli operatori che hanno preso in carico questi pazienti “fragili” e ha consentito di rassicurare i futuri genitori sulla sicurezza delle vaccinazioni migliorandone la compliance. Questi pazienti infatti, rappresentano spesso un sottogruppo di popolazione a cui le vaccinazioni dovrebbero essere offerte prioritariamente.</p>
 </sec>
</abstract>
