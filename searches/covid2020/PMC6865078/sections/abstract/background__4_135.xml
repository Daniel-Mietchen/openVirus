<?xml version="1.0" encoding="UTF-8"?>
<abstract>
 <sec>
  <title>BACKGROUND</title>
  <p>Secondo l’ECDC, le Infezioni del Sito Chirugico (ISC) sono al secondo posto tra le Infezioni Correlate all’Assistenza (ICA) in Europa e negli USA, e il 9.5% delle procedure chirurgiche del colon sviluppano una ISC.Le ISC sono associate a ospedalizzazione prolungata, a maggiori costi e a maggiore morbosità e mortalità attribuibile.</p>
  <p>Diversi programmi di intervento possono ridurre il rischio di ISC.</p>
  <p>I bundle di cura sono un complesso di interventi EBM-based su una specifica popolazione e setting terapeutico, con lo scopo di migliorare gli outcome clinici. Un Bundle è efficace solamente se tutti i suoi componenti sono propriamente applicati, attraverso il metodo del “Tutto o nulla”. L’adozione di un bundle non esclude l’applicazione di altre buone pratiche cliniche.</p>
 </sec>
 <sec>
  <title>METODI</title>
  <p>Dati provenienti da 37 ospedali partecipanti alla Sorveglianza regionale delle ISC in Piemonte (IT) sono stati raccolti dal 2012 al 2017. Negli ospedali che adottavano il bundle, questo prevedeva 4 interventi da applicare nelle procedure chirurgiche sorvegliate: controllo della temperatura, doccia preoperatoria, tricotomia, antibiotico-profilassi. 6.951 pazienti sottoposti a chirurgia del colon sono stati seguiti per 30 giorni post-operazione per individuare l’insorgenza di una ISC (seguendo il protocollo ECDC 2016).</p>
 </sec>
 <sec>
  <title>RISULTATI</title>
  <p>Sono state esaminate 6951 procedure : 3.674 senza applicazione del Bundle, 3277 con applicazione del bundle; in particolare, 974 avevano tutti i componenti del bundle propriamente applicati (100%), mentre 2303 avevano 3 componenti o meno propriamente applicati (≤ 75%). Abbiamo individuato un rischio del 10,13% per le procedure effettuate senza applicazione del bundle; questo rischio scende a 5.34% (OR: 0.50, 95% CI: 0,37-0,67; p &lt; 0.001) quando l’appropriatezza dell’applicazione di tutti i componenti del bundle è del 100%. Quando tale appropriatezza è ≤ 75% il rischio di ISC è risultato significativamente maggiore rispetto all’appropriatezza del 100% (7,81%, OR: 1.50, 95% CI: 1.09-2.07; p = 0.001).</p>
 </sec>
 <sec>
  <title>CONCLUSIONI</title>
  <p>Il bundle di cura, se propriamente applicato, per le procedure chirurgiche sul colon è associato ad una riduzione statisticamente significativa del tasso di insorgenza di ISC (50%). L’utilizzo dei bundle di cura dovrebbe essere incoraggiato e migliorato negli ospedali per ridurre i costi e il carico delle Infezioni correlate all’assistenza, soprattutto su interventi ad alto rischio di infezione.</p>
 </sec>
</abstract>
