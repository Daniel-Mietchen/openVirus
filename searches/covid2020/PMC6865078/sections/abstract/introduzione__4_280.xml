<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il consiglio del medico di famiglia (MMG) risulta essere uno strumento efficace di promozione della salute. Scopo dello studio è misurare l’impatto che ha il consiglio del curante sull’effettuazione dei test di prevenzione oncologica all’interno o al di fuori dei programmi di screening nel Lazio.</p>
 </sec>
 <sec>
  <title>MATERIALI E METODI</title>
  <p>PASSI raccoglie informazioni su campioni rappresentativi per genere ed età della popolazione residente in Italia, tra i 18 ed i 69 anni, attraverso interviste telefoniche condotte da operatori delle ASL mediante un questionario standardizzato. Nel quadriennio 2015-18 sono state condotte complessivamente nel Lazio 11.953 interviste.</p>
 </sec>
 <sec>
  <title>RISULTATI</title>
  <p>Nel Lazio, il 79,3% delle donne (IC95%: 77,6%-81,0%) 50-69enni, entro il biennio antecedente l’intervista, ha eseguito una mammografia preventiva. L’84,5% (IC95% 83,3%-85,6%) delle donne 25-64enni ha eseguito un Pap test o HPV test entro il tempo previsto dalle linee guida. Il 30,3% (IC95% 28,9%-31,8%) degli intervistati tra i 50-69 anni dichiara di avere eseguito, entro il biennio antecedente l’intervista, il test del sangue occulto nelle feci (FOBT).</p>
  <p>Nelle diverse fasce d’età target, l’81% ha dichiarato di aver ricevuto il consiglio del proprio curante di effettuare una mammografia di prevenzione, il 75,6% di effettuare un Pap test o HPV test, il 33,4% di eseguire un FOBT. Tra chi non ha effettuato, secondo LL.GG., la mammografia di prevenzione, il 41,3% dichiara di non aver ricevuto alcun consiglio da parte del MMG, tale percentuale tra chi non ha effettuato un Pap test o HPV test è del 52,3%, tra coloro che non hanno effettuato il FOBT è del 83,2%. Per tutti e tre gli screening la quota degli aderenti è più bassa nella popolazione meno istruita rispetto a quella laureata (mammella 68,5% vs 85,1%; cervice 64,3% vs 87,2%; colonretto 23,8% vs 33,4%) e nella popolazione con molte difficoltà economiche rispetto a chi non ne riferisce (mammella 63,4% vs 84,3%; cervice 75,3% vs 87,9%; colonretto 21,1% vs 34,5%).</p>
 </sec>
 <sec>
  <title>CONCLUSIONI</title>
  <p>Il consiglio del medico di famiglia per l’effettuazione dei test di prevenzione, dentro o fuori i programmi di screening, non è sufficientemente diffuso, specialmente per la prevenzione del tumore del colon retto.</p>
  <p>Il consiglio del MMG impatta positivamente sull’adesione e, quando mancante o non pienamente percepito, concorre alla mancata adesione agli interventi di prevenzione e non favorisce il contrasto delle disuguaglianze socio-economiche presenti nella loro effettuazione.</p>
  <p>Sono in corso nella Regione Lazio iniziative strutturate per un maggior coinvolgimento dei MMG nella promozione dei programmi di screening.</p>
 </sec>
</abstract>
