<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>I Percorsi Diagnostico Terapeutici Assistenziali (PDTA) possono costituire efficaci strumenti di 
   <italic>change management</italic> finalizzati al miglioramento dell’assistenza sanitaria. In ambito legislativo, i PDTA fanno la loro comparsa in Italia nel 1999; si è assistito ad una graduale diffusione degli stessi a livello regionale ed aziendale, ma vi è carenza di evidenze sulla loro reale attuazione.
  </p>
 </sec>
 <sec>
  <title>MATERIALI E METODI</title>
  <p>Lo studio mira a descrivere lo stato dell’arte nel nostro paese sulla gestione dei pazienti con tumore al polmone, (TP; principale 
   <italic>big killer</italic>: 19% delle morti oncologiche), attraverso i cinque strumenti individuati da Rotter (2010) per l’implentazione di successo dei PDTA: multidisciplinarietà; 
   <italic>evidence-based tools</italic>; strumenti ICT di supporto; azioni di audit e feedback; 
   <italic>gap analysis</italic>.
  </p>
  <p>Abbiamo incluso nella 
   <italic>survey</italic> tutti gli ospedali italiani che, sulla base dei dati PNE 2017, si collocavano oltre lo standard di qualità raccomandato a livello nazionale (almeno 100 interventi chirurgici per TP). È stata condotta una ricerca 
   <italic>web based</italic> su: presupposti organizzativi e normativi regionali relativi ai PDTA per TP (leggi regionali, reti oncologiche regionali e relative funzioni per l’implementazione dei PDTA, coinvolgimento di associazioni di pazienti nei PDTA per TP); presupposti organizzativi e gestionali in ciascun ospedale (sistemi informativi aziendali centrati sull’utente, presenza di PDTA per TP e relativi indicatori, sistemi di monitoraggio e auditing).
  </p>
 </sec>
 <sec>
  <title>RISULTATI</title>
  <p>Sui 39 ospedali considerati, in 23 (59%) è stato definito un PDTA per TP. Vi è forte correlazione tra presenza di PDTA aziendale per TP e presenza di PDTA regionale (ρ = 0,0008 con p &lt; 0,01), così come vi è correlazione tra presenza di PDTA aziendale e funzioni regionali facilitanti l’implementazione dei PDTA (ρ = 0,0171 con p &lt; 0,05). Non vi è invece correlazione tra PDTA aziendali e presenza di leggi regionali specifiche e reti oncologiche.</p>
  <p>A livello aziendale, vi è correlazione debole tra presenza di PDTA e disponibilità di sistemi infomativi utili ad azioni di audit e feedback, nonché con il numero di posti letto globali. Non pare invece esservi correlazione con il volume di interventi per TP.</p>
 </sec>
 <sec>
  <title>CONCLUSIONI</title>
  <p>Per ottenere il massimo beneficio dai numerosi PDTA per TP ad oggi definiti, potrebbe essere utile prevedere un’ulteriore loro valorizzazione, ad esempio considerando la loro implementazione quale parte integrante dei processi di accreditamento.</p>
 </sec>
</abstract>
