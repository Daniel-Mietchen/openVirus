<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Promuovere la standardizzazione e la qualità del percorso diagnostico terapeutico delle donne affette da tumore della mammella migliora gli 
   <italic>outcomes</italic>, riduce le disuguaglianze e limita l’uso inappropriato di procedure o test, determinando una migliore allocazione delle risorse per il sistema sanitario. Tuttavia, lo sviluppo e la diffusione di linee guida e protocolli condivisi, che guidino i medici nella gestione delle pazienti lungo tutte le fasi del percorso, è insufficiente senza strategie robuste volte a misurarne e a monitorarne l’implementazione nella pratica clinica.
  </p>
  <p>La scopo del lavoro è valutare per il percorso diagnostico terapeutico di una coorte di donne trattate in Umbria per cancro della mammella negli anni 2012-2014 calcolando un set di indicatori di qualità (IQ).</p>
 </sec>
 <sec>
  <title>MATERIALI E METODI</title>
  <p>Gli IQ sono stati selezionati in base alle linee guida dell
   <italic>’European Society of Breast Cancer Specialists</italic> (EUSOMA) e del 
   <italic>Gruppo Italiano per lo Screening Mammografico</italic> (GISMA).
  </p>
  <p>Il Registro Tumori Umbro di Popolazione ha implementato un cruscotto per il calcolo di 21 indicatori di diagnosi, appropriatezza della chirurgia, trattamento loco-regionale e sistemico, stratificabili per anno, periodo di diagnosi, fasce di età, ospedale di diagnosi/trattamento chirurgico o ASL di residenza.</p>
 </sec>
 <sec>
  <title>RISULTATI</title>
  <p>L’84,4% delle pazienti trattate in Umbria è stata operata con una diagnosi certa di tumore maligno e il 45,6% ha atteso il trattamento chirurgico o neoadiuvante oltre 6 settimane; meno dell’80% dei referti anatomo-patologici descriveva i principali parametri prognostici predittivi. L’87% delle operate per tumore invasivo ha effettuato un solo intervento per neoplasia primaria e in circa il 13% dei carcinomi in situ è stata eseguita dissezione dei linfonodi ascellari. Il 90,6% delle donne trattate con chirurgia conservativa ha ricevuto radioterapia post-operatoria; in meno del 70% delle pazienti trattate con mastectomia con coinvolgimento dei linfonodi ascellari è stato effettuato un trattamento radiante. Riguardo ai trattamenti sistemici adiuvanti, esclusa la somministrazione dell’ormonoterapia nei pazienti ormonosensibili, tutti gli indicatori presi in esame mostrano valori inferiori allo 
   <italic>standard</italic>, mentre registriamo dati ampiamente superiori nelle persone di età più giovani (
   <italic>cut-off</italic>: 70 anni)
  </p>
 </sec>
 <sec>
  <title>CONCLUSIONI</title>
  <p>La “misurazione” di IQ ad alta risoluzione e il confronto 
   <italic>benchmarking</italic> permettono di valutare la congruità delle attività svolte rispetto alle linee guida. I risultati osservati mostrano una buona appropriatezza dei trattamenti loco-regionali, ma si registrano alcune criticità in merito ai tempi di accesso alla chirurgia e al trattamento sistemico delle pazienti anziane, che si pongono come sfide per il miglioramento della qualità dell’assistenza nell’ambito della Rete Oncologica Regionale.
  </p>
 </sec>
</abstract>
