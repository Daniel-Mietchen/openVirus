<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’aderenza alle linee guida ed il costante monitoraggio della performance attraverso appositi indicatori rivestono un ruolo strategico nel processo di miglioramento della Qualità delle cure erogate. Lo scopo del presente studio è valutare gli effetti del processo della certificazione volontaria EUSOMA 
   <italic>(European Society of Breast Cancer Specialists)</italic> sulla Qualità delle cure erogate da una Breast Unit (BU) del Nord Italia.
  </p>
 </sec>
 <sec>
  <title>METODI</title>
  <p>Analizzando i dati di 594 pazienti, è stata valutata la performance di 17 Indicatori di Qualità previsti dalla certificazione EUSOMA nel corso degli anni 2015-2018. In dettaglio, sono stati eseguiti dei modelli di regressione logistica per confrontare la performance dei suddetti Indicatori nel biennio antecedente (2015-2016) e successivo (2017-2018) al conseguimento della certificazione EUSOMA, avvenuta nell’anno 2017.</p>
 </sec>
 <sec>
  <title>RISULTATI</title>
  <p>Rispetto agli anni 2015-2016, nel successivo biennio di attività è stato rilevato un aumento del numero di Indicatori che hanno conseguito lo standard minimo raccomandato (15 vs 11) e di quelli che hanno raggiunto la performance ideale del 100% (6 vs 1). Inoltre, sono significativamente migliorati due indicatori valutanti la “percentuale carcinoma duttali in situ (DCIS) sottoposti ad un solo trattamento chirurgico” (dal 76% al 95.2%; p = 0.033) e la “percentuale di tumori invasivi o micro-invasivi con tipo istologico, grading, ER/PR, stage e dimensione registrati” (dal 94.6% al 99.5%; p = 0.022). Al contrario, l’indicatore relativo alla percentuale di “pazienti con carcinoma invasivo endocrino-sensibile sottoposti a terapia ormonale adiuvante” ha mostrato una flessione della performance (dal 92.1% all’ 85.9%; p = 0.042), che era significativamente peggiore nei pazienti over 74-enni rispetto a quelli di età inferiore o uguale a 54 anni (73.8% vs 94.7%; p &lt; 0.0001 test esatto di Fisher).</p>
 </sec>
 <sec>
  <title>CONCLUSIONI</title>
  <p>Il processo di certificazione EUSOMA ha migliorato la pratica clinica e la raccolta delle informazioni anatomo-patologiche necessarie per effettuare una terapia sistemica mirata al singolo paziente, evitando trattamenti chirurgici e locali-regionali invasivi non appropriati.</p>
 </sec>
</abstract>
