<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>A gennaio 2018 viene istituita presso gli Ospedali Riuniti Padova Sud la struttura ospedaliera denominata chirurgia ambulatoriale dotata di 8 ambulatori con sala chirurgica, ubicata in area distinta dal blocco operatorio centrale, organizzata per effettuare procedure diagnostiche, terapeutiche invasive e chirurgiche praticabili in regime ambulatoriale, con la presenza dell’anestesista. Le prestazioni effettuabili sono riconducibili alle seguenti unità di offerta: oculistica, chirurgia, ginecologia, orl, urologia, ortopedia, accessi vascolari, epatologia interventistica. Tale modello organizzativo si propone di ottimizzare i processi di cura secondo una visione moderna dei percorsi di qualità, migliorando l’appropriatezza dell’attività chirurgica e consentendo al blocco operatorio di dedicarsi alle procedure più complesse che necessitano di degenza post operatoria. Gli obbiettivi secondari sono: ridurre i tempi d’attesa, incrementare la produttività in un setting corretto, razionalizzare il costo dell’assistenza chirurgica, costituire un core curriculum certificato per i professionisti.</p>
 </sec>
 <sec>
  <title>MATERIALI E METODI</title>
  <p>La creazione di agende informatizzate visibili a CUP, ha reso innovativa l’organizzazione della chirurgia ambulatoriale consentendo la calendarizzazione puntuale degli interventi con la garanzia della loro tracciabilità dalla prenotazione, alla refertazione, alla compilazione del registro operatorio fino all’archiviazione. Il modello sperimentato consente inoltre di poter estrarre in tempo reale i dati di attività per azioni di monitoraggio e di business intelligence con il feedback dei professionisti al fine di orientare le loro scelte strategiche.</p>
 </sec>
 <sec>
  <title>RISULTATI</title>
  <p>La selezione, dal processo di arruolo in ambulatorio, del paziente ideale da collocare in tale setting e l’inserimento dello stesso in agende specifiche, ha permesso di razionalizzare i costi legati alla pre ospedalizzazione e di contenere il ricovero alberghiero. Le liste d’attesa per tunnel carpale, isteroscopia diagnostica e operativa, circoncisione, frenulotomia, biopsia prostatica, asportazione lesioni orali e frenulectomia sono state azzerate, mentre per cataratta, ernie inguinali e varici ridotte di 6 mesi. La richiesta di accessi vascolari per pz da RSA viene evasa in meno di una settimana. Nel periodo genn18-genn19, il numero di interventi inappropriati eseguiti nel BO si è ridotto del 97% con un parallelo incremento del 46.6% degli interventi eseguiti in chirurgia ambulatoriale.</p>
 </sec>
 <sec>
  <title>CONCLUSIONI</title>
  <p>L’analisi dei costi sostenuti dal BO nel periodo considerato evidenzia un incremento del 2.8% rispetto al 2017 spiegabile dall’aumento del case mix degli interventi di chirurgia maggiore associato ad un tasso di occupazione ottimale delle sale operatorie. La modifica organizzativa che ha spostato gli interventi dal BO al setting di Chirurgia Ambulatoriale ha liberato “slot” di sale chirurgiche per inteventi di maggiore complessità.</p>
 </sec>
</abstract>
