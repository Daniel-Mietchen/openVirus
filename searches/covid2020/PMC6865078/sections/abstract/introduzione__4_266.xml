<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Per 
   <italic>novel food</italic> si intende qualsiasi alimento che non sia stato utilizzato per il consumo umano in misura significativa all’interno dell’UE prima del 15 maggio 1997. Le ragioni della diffusione di nuovi alimenti ineriscono alla globalizzazione, alla crescente diversità etnica e alla ricerca di nuove fonti di nutrienti, proteine in 
   <italic>primis</italic>. Nell’elenco dei 
   <italic>novel food</italic> sono state inserite le alghe, la cui valutazione del rischio microbiologico e allergenico rappresenta lo scopo della presente ricerca.
  </p>
 </sec>
 <sec>
  <title>MATERIALI E METODI</title>
  <p>È stata condotta una revisione sistematica in Pubmed utilizzando le seguenti stringhe: Food AND (seaweed* OR «novel food*» OR alga* OR “edible seaweed*”) AND (microbiota OR «microb* community» OR «microb* count*» OR «microb* load» OR «microb* risk» OR «microb* hazard» OR «microb* saf*» OR «food safety») per il rischio microbiologico e Food AND (seaweed* OR «novel food*» OR alga*) AND (allergen* OR allerg*) per il rischio allergenico, limitando la ricerca agli ultimi 5 anni. La scelta di tale periodo è avvenuta sulla base di quanto riportato dall’Intergovernmental Panel on Climate Change (IPCC): l›aumento delle concentrazioni di CO
   <sub>2</sub> – che incide sulla sopravvivenza di alghe e pesci – è risultato critico in tale finestra temporale.
  </p>
 </sec>
 <sec>
  <title>RISULTATI</title>
  <p>Per il rischio microbiologico, dei 376 record trovati, solo 15 riportano informazioni appropriate. 
   <italic>Bacillus megaterium</italic>, 
   <italic>B. licheniformis</italic>, 
   <italic>Pantoea</italic> sp. e 
   <italic>Pantoea</italic> sp. termoresistente risultano essere le specie batteriche maggiormente isolate in otto specie di alghe. Quattro delle specie di 
   <italic>Bacillus</italic>, isolate da alghe disidratate, contengono ceppi considerati patogeni di origine alimentare e nove delle specie batteriche 
   <italic>non-Bacillales</italic> isolate sono segnalate come patogeni opportunistici umani. Estratti di 
   <italic>Ascophyllum nodosum</italic> e 
   <italic>Laminarina hyperborea</italic> hanno mostrato un’inibizione della crescita batterica di 
   <italic>Staphylococcus aureus</italic>, 
   <italic>Listeria monocytogenes</italic>, 
   <italic>Escherichia coli</italic> e 
   <italic>Salmonella typhimurium</italic>. Per il rischio allergenico, 67 sono gli articoli ottenuti. Solo 12 riportavano informazioni sul rischio allergenico delle alghe. Eccezion fatta per un caso di allergia a 
   <italic>Arthrospira platensis</italic> e ad aldolasi A e tioredossina h estratte da specie di Ulva (una macroalga), in letteratura, molti lavori evidenziano un potere antiallergenico della maggior parte delle alghe.
  </p>
 </sec>
 <sec>
  <title>CONCLUSIONI</title>
  <p>Il rischio microbiologico risulta contenuto. Per il rischio allergenico, le evidenze tendono a classificare l’alimento come sicuro. Ulteriori studi mirati saranno necessari per una valutazione esaustiva nel momento in cui i consumi di tale prodotto entreranno a maggior titolo nella dieta dei consumatori europei.</p>
 </sec>
</abstract>
