<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La resistenza agli antibiotici rappresenta oggi il problema a maggior impatto epidemiologico ed economico nel nostro Paese, per il quale sono urgenti azioni di prevenzione e controllo. L’Italia è infatti al primo posto in Europa per numero di infezioni e di decessi attribuibili all’antibiotico-resistenza. Da novembre 2017 è stato adottato il Piano Nazionale di contrasto dell’antimicrobico-resistenza (PNCAR 2017-2020); obiettivo di questo lavoro è stata una prima autovalutazione dei progressi compiuti nella realizzazione delle attività previste a livello centrale e locale.</p>
 </sec>
 <sec>
  <title>METODI</title>
  <p>Lo strumento di audit interno è stato perfezionato nel corso dell’Azione congiunta europea sull’antimicrobico-resistenza (AMR). L’approccio utilizzato è stato quello dell’analisi SWOT (punti di forza, punti di debolezza, opportunità e minacce), di cui si sintetizzano i risultati.</p>
 </sec>
 <sec>
  <title>RISULTATI</title>
  <p>
   <italic>Punti di forza:</italic> i) supporto istituzionale, leadership professionale, responsabilità e coordinamento migliorati a ogni livello; ii) esperti 
   <italic>One Health</italic> nel Gruppo Tecnico di Coordinamento e nel Tavolo tecnico regionale di coordinamento e monitoraggio del PNCAR; iii) nuovo protocollo per la sorveglianza nazionale dell’AMR (AR-ISS 2019) a maggior copertura territoriale dei laboratori con i requisiti minimi; iv) sorveglianze AMR e ICA da includere nel sistema di notifica obbligatoria delle malattie infettive; v) prescrizione elettronica dei farmaci veterinari obbligatoria dal 2019; piani della comunicazione e della formazione definiti con cronoprogramma.
  </p>
  <p>
   <italic>Punti di debolezza:</italic> i) laboratorio di microbiologia accreditato non presente in tutti gli ospedali; ii) segnalazione dei casi di batteriemie da CRE e MRSA non in tempo reale; ii) informazioni sulla dispensazione di antibiotici senza prescrizione e sulla diagnosi/case-mix del paziente non disponibili; iii) aderenza delle reti di sorveglianza agli indicatori strutturali minimi benchmark internazionali non uniforme; v) operatori poco consapevoli dei principi dell’igiene delle mani; vi) onerosità della realizzazione di campagne e attività formative mirate a diversi/numerosi target.
  </p>
  <p>
   <italic>Opportunità:</italic> i) aumentare il senso di urgenza tra medici prescrittori, stakeholder e popolazione generale; ii) migliorare l’utilizzo dei dati dei sistemi di sorveglianza; iii) informare operatori sanitari, decisori politici e cittadini sulla necessità di azioni specifiche e sui progressi compiuti; iv) allearsi con FNOMCeO, Università e società scientifiche per l’organizzazione/promozione di interventi formativi multidimensionali.
  </p>
  <p>
   <italic>Minacce:</italic> i) mancanza di indicazioni sul finanziamento per l’attuazione del PNCAR a livello nazionale e regionale; ii) attività a regia nazionale non ancora uniformemente tradotte in azioni concrete a livello locale.
  </p>
 </sec>
 <sec>
  <title>CONCLUSIONI</title>
  <p>L’approccio utilizzato, in aggiunta agli indicatori sintetici, ha consentito di individuare i principali ostacoli incontrati e le soluzioni adottate nel primo anno di attività del PNCAR.</p>
 </sec>
</abstract>
