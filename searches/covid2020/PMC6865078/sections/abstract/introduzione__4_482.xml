<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il Catalogo Europeo dei Rifiuti (CER) nel capitolo 18 definisce i rifiuti sanitari come quei rifiuti prodotti dal settore sanitario e veterinario o da attività di ricerca ad essi correlate. Da anni la produzione di rifiuti sanitari è oggetto di studi di origine internazionale. Grazie allo stringente apparato normativo in materia di rifiuti, le strutture sanitarie sono tenute ad avere traccia della quantità e della tipologia di rifiuti prodotti e ciò genera un’abbondanza di dati in merito. Lo scopo del presente studio è quello di condurre un’indagine preliminare sulla produzione di rifiuti nel P.O. San Salvatore di L’Aquila, prendendo come riferimento temporale il biennio 2017-2018.</p>
 </sec>
 <sec>
  <title>MATERIALI E METODI</title>
  <p>Attualmente il tasso di produzione di rifiuti sanitari è un indicatore utilizzato per valutare la performance ospedaliera. I dati raccolti si riferiscono alla produzione ospedaliera di rifiuti per gli anni 2017-2018 e sono stati utilizzati per calcolare i tassi di produzione di rifiuti sanitari, riferiti sia alla produzione generale di rifiuti sanitari che alla produzione di rifiuti sanitari pericolosi. La formula impiegata per il calcolo delle quantità in massa prodotte contempla la quantità annuale di rifiuto sanitario prodotta, il numero di posti letto occupati ed il numero dei giorni per l’anno considerato R = W/(b x d).</p>
 </sec>
 <sec>
  <title>RISULTATI</title>
  <p>Nel corso del 2017 sono state prodotte 348.32 tonnellate di rifiuti speciali, contro le 369.16 prodotte nel 2018. Abbiamo osservato un lieve incremento del generation rate, che è passato da 2.91 Kg x bed
   <sup>-1</sup> x day
   <sup>-1</sup> nel 2017 a 2.94 Kg x bed
   <sup>-1</sup> x day
   <sup>-1</sup> nel 2018. È aumentata la quantità di rifiuti prodotti per ricovero: 23.75 Kg nel 2017 e 25.99 Kg nel 2018; risultava aumentata anche la produzione di rifiuti per giornata di degenza, da 3.17 Kg nel 2017 a 3.22 Kg nel 2018. Il risultato del Test di Mann-Whitney suggerisce che questa differenza osservata tra i due anni è statisticamente significativa (p = 0.0097).
  </p>
 </sec>
 <sec>
  <title>CONCLUSIONI</title>
  <p>Durante il biennio 2017-2018 abbiamo osservato un incremento modesto, ma significativo, della quantità di rifiuti prodotti dal P.O. San Salvatore di L’Aquila. Tale dato è da mettere in relazione alla diminuzione dei ricoveri a vantaggio delle prestazioni ambulatoriali complesse. Questa indagine preliminare dimostra come questo particolare ambito della gestione ospedaliera meriti una maggiore attenzione, nell’ottica di una riduzione dei costi di gestione. In particolare, stratificando la produzione di rifiuti in base all’origine consentirebbe l’identificazione di eventuali criticità permettendo una razionalizzazione delle spese di gestione.</p>
 </sec>
</abstract>
