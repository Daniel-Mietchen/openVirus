<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’Azienda Ospedaliero Universitaria di Modena – sede Policlinico – è un ospedale dotato di 621 posti letto, sede di centri di riferimento per Oncologia ed Ematologia adulti e pediatrica, trapianti fegato, rene e midollo osseo ecc.</p>
  <p>L’azienda è impegnata, anche a seguito del sisma 2012, in un’opera di riadeguamento e riqualificazione del Monoblocco principale per un’area lavori di 25.000 m
   <sup>2</sup>. Considerato l’aumentato rischio di presenza di particolato aerodisperso, è stato ritenuto prioritario assicurare un alto livello di prevenzione di possibili acquisizioni di 
   <italic>Aspergillus</italic> spp.
  </p>
 </sec>
 <sec>
  <title>MATERIALI E METODI</title>
  <p>Grazie alla collaborazione fra Igiene Ospedaliera, Servizio Tecnico, Direzione Sanitaria e clinici è stata definita una procedura, basata sulle principali Linee Guida internazionali, che illustra e sistematizza le azioni previste prima, durante e dopo l’avvio di lavori nell’area ospedaliera. Lo scopo è attuare accorgimenti che limitino il particolato disperso e il suo contatto con i pazienti tramite indicazioni di protezione con DPI, indicazioni alle ditte edili per minimizzare l’aerodispersione di polveri, monitoraggi dei cantieri per verificare l’adesione alle misure idonee. Punto di forza è il confronto tra entità e caratteristiche dei lavori, e le valutazioni dei professionisti sul rischio specifico dei pazienti, preliminarmente all’adozione delle misure preventive che vengono così commisurate alla situazione. Dall’intersecarsi di tali variabili si determina una matrice di valutazione del rischio. È inoltre attiva una sorveglianza microbiologica; la refertazione di Aspergillus spp o Galattomanno su qualsiasi materiale, sono segnalati all’Igiene Ospedaliera che effettua un monitoraggio a consultivo spazio-tempo in coerenza con la presenza dei cantieri.</p>
 </sec>
 <sec>
  <title>RISULTATI</title>
  <p>
   <italic>Livello preventivo</italic>: negli anni 2016-2018, la procedura è stata applicata in circa 100 interventi edili. Gli esiti sono stati verbalizzati/formalizzati.
  </p>
  <p>
   <italic>Livello consultivo</italic>: la Microbiologia ha segnalato all’Igiene Ospedaliera dall’anno 2012 al 2018 rispettivamente 53 isolamenti (2.7 casi su 10.000 gg degenza), 52 isolamenti (2,8 casi su 10.000 gg degenza), 35 isolamenti (1,8 casi su 10.000 gg degenza), 46 isolamenti (2,4 casi su 10.000 gg degenza), 30 isolamenti (1,9 casi su 10.000 gg degenza), 27 isolamenti (1,4 casi su 10.000 gg degenza) e 44 isolamenti (2,3 casi su 10.000 gg degenza). Circa il 50% dei casi sono colonizzazioni/contaminazioni. Ad oggi non si sono avuti casi di acquisizione nosocomiale.
  </p>
  <p>I reparti con più isolamenti sono stati la Terapia Sub-Intensiva Pneumologia e la Terapia Intensiva.</p>
 </sec>
 <sec>
  <title>CONCLUSIONI</title>
  <p>Garantire la sicurezza ambientale è uno dei capisaldi della gestione del rischio in ambito sanitario. La nuova metodologia di controllo messa a punto permetterà di ridurre il rischio ambientale.</p>
 </sec>
</abstract>
