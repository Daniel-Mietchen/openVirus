<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La classificazione di 
   <italic>Robson</italic> descrive la variabilità nel ricorso al Taglio Cesareo (TC) e permette di confrontare tale dato tra i diversi Punti Nascita.
  </p>
  <p>Le pazienti sottoposte a TC si distribuiscono in 12 classi in base a parità, numero di feti, presentazione fetale, età gestazionale e modalità del travaglio.</p>
  <p>La Regione Lombardia nel 2017, con la DGR 5954/2016 e s.m.i., definiva una riduzione tariffaria del 20% per i TC con classe 
   <italic>Robson</italic> 1, 3, 2a, 4a con produzioni superiori al 75° percentile percentile su base regionale e un incremento del 35% se inferiori al 25°.
  </p>
 </sec>
 <sec>
  <title>MATERIALI E METODI</title>
  <p>Lo studio prevede la validazione della classe di 
   <italic>Robson</italic> attraverso il riscontro in cartella clinica delle informazioni atte a individuare la classe di appartenenza, confrontandola con il dato calcolato da Regione Lombardia tramite flusso CeDAP.
  </p>
  <p>L’analisi riguarda il 50% della produzione di TC sul territorio ATS nel 2017 (ad eccezione dell’IRCCS Pubblico 3 con il 25%), con estrazione casuale dei DRG 371 “Parto cesareo senza complicanze” e 370 “Parto cesareo con complicanze”, per un totale di 3675 ricoveri.</p>
  <p>Per la rilevazione è stato creato apposito diagramma di flusso tramite il quale gli operatori del Nucleo Operativo di Controllo (NOC) hanno validato/aggiunto/modificato la classe 
   <italic>Robson</italic> assegnata al TC oggetto di controllo.
  </p>
 </sec>
 <sec>
  <title>RISULTATI</title>
  <p>La percentuale di 
   <italic>Robson</italic> discordanti è del 9,2%.
  </p>
  <p>In 67 casi la discordanza riguardava più di un campo CeDAP.</p>
  <p>In generale i campi errati erano: 
   <list list-type="bullet">
    <list-item>
     <p>modalità travaglio: 5,1%;</p>
    </list-item>
    <list-item>
     <p>presentazione neonato: 3,1%;</p>
    </list-item>
    <list-item>
     <p>TC precedenti: 2,2%;</p>
    </list-item>
    <list-item>
     <p>parti precedenti: 1,1%;</p>
    </list-item>
    <list-item>
     <p>età gestazionale: 0,7%;</p>
    </list-item>
    <list-item>
     <p>modalità del parto (TC o vaginale): 0,7%;</p>
    </list-item>
    <list-item>
     <p>genere del parto (singolo o plurimo): 0,1%.</p>
    </list-item>
   </list>
  </p>
  <p>La percentuale di pratiche con 
   <italic>Robson</italic> assente per la mancanza di 1 o più 
   <italic>item</italic> del CeDAP è del 8,3%. Di tali ricoveri è stata calcolata la relativa classe.
  </p>
 </sec>
 <sec>
  <title>CONCLUSIONI</title>
  <p>Alla luce dei 
   <italic>Robson</italic> modificati e aggiunti ex-novo, nelle strutture analizzate in 73 casi relativi alle classi citate nella DGR 5954/2016 vi è stata discordanza. Tale dato potrebbe falsare i percentili in cui si inseriscono i Punti Nascita e di conseguenza determinarne decurtazioni/incrementi economici errati.
  </p>
 </sec>
</abstract>
