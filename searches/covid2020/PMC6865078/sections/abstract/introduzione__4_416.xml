<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il sovraffollamento del Pronto Soccorso è una delle principali cause che può ritardare l’erogazione di prestazioni sanitarie urgenti e rappresenta uno dei problemi del SSN.</p>
  <p>L’obiettivo dello studio è stato quello di individuare se l’OBI venisse utilizzato in modo appropriato secondo gli standard delle Società Scientifiche e se avesse un impatto sui tempi di attesa e sui riaccessi entro le 72 ore.</p>
 </sec>
 <sec>
  <title>MATERIALI E METODI</title>
  <p>Le informazioni utilizzate sono state derivate dai flussi aziendali del Pronto Soccorso del PO Alessandro Manzoni di Lecco durante i primi 6 mesi di attivazione dell’OBI. Sono state descritte le caratteristiche al triage dei pazienti che accedono all’OBI.</p>
  <p>Sono stati calcolati gli indicatori di appropriatezza dell’utilizzo dell’OBI indicati nelle Linee d’indirizzo SIMEU, inclusa la frequenza di soggetti che accede all’OBI (denominatore: accessi in PS esclusi fast-track), la destinazione di dimissione, la frequenza di soggetti con osservazione &gt; 48 ore, la frequenza di riaccessi entro le 72 ore, in assoluto e in paragone al PS Generale.</p>
 </sec>
 <sec>
  <title>RISULTATI</title>
  <p>I pazienti ammessi in OBI presentano una composizione codice-colore pari a: 60,21% codice giallo, 20,97%, codice verde, 12,20% codice blu e 6,45% codice rosso.</p>
  <p>L’OBI, nei suoi primi sei mesi di attivazione, ha una frequenza di ammissione rispetto al totale degli accessi (esclusi accessi pediatrici e fast track specialistico, che è implementato nell’Ospedale) pari al 4,94% corrispondente alla soglia inferiore degli standard raccomandati da SIMEU (5-10%). Il 77,15% dei soggetti in OBI è stato dimesso, mentre il 19,40% è stato ricoverato, il 3,5% ha avuto altro esito (trasferimento, rifiuto ricovero e 1 decesso). La % di pazienti con permanenza in OBI superiore alle 48 ore è del 5.23%, con un picco del 10,06% registrato nel mese di febbraio. La frequenza di pazienti in OBI con riaccesso in PS entro le 72 ore è stata minore rispetto a quanto osservato nel PS generale: 2,75% per l’OBI vs 4,63% del PS generale.</p>
 </sec>
 <sec>
  <title>CONCLUSIONI</title>
  <p>Questo lavoro ha confermato il buon funzionamento dell’OBI secondo i criteri di appropriatezza definiti dalle Società Scientifiche, evidenziando come i pazienti ammessi in OBI abbiano avuto un numero inferiore di riaccessi entro le 72 ore rispetto agli altri pazienti.</p>
 </sec>
</abstract>
