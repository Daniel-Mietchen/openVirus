<?xml version="1.0" encoding="UTF-8"?>
<abstract>
 <p>I vaccini hanno lo scopo di indurre l’immunizzazione attiva nei confronti degli antigeni in essi contenuti. Una reazione avversa è invece un effetto indesiderato che si manifesta dopo una vaccinazione.</p>
 <p>Tutti i vaccini possono provocare delle reazioni avverse, le quali possono essere classificate in tre grandi categorie: locali, sistemiche e di tipo allergico. Le reazioni locali sono quelle generalmente più frequenti e sono le meno gravi. Le reazioni sistemiche (come ad es. la febbre) occorrono con minore frequenza rispetto alle reazioni locali. Le reazioni avverse gravi sono invece fortunatamente rare. Fra queste, le reazioni allergiche gravi (angioedema, orticaria generalizzata, fino allo shock) sono gli eventi più gravi ma fortunatamente anche i meno frequenti.</p>
 <p>Il punto cruciale per evitare le reazioni avverse è il controllo prevaccinale: ogni medico che somministra dei vaccini deve sempre eseguire una valutazione preventiva del vaccinando alla ricerca di controindicazioni e precauzioni a quella vaccinazione prima della somministrazione, anche attraverso l’uso di apposite check-list 
  <sup>
   <xref rid="art072_ref1" ref-type="bibr">1</xref>
  </sup>.
 </p>
 <p>Per quanto riguarda le reazioni allergiche, va sottolineato che l’anafilassi è un evento eccezionale dopo una vaccinazione. Il rischio di anafilassi varia da 1/1.000.00 a meno di 1/1.000.000 dosi di vaccino somministrate. La sua gravità è funzione inversa del tempo di insorgenza, con le reazioni più gravi, e potenzialmente letali in assenza di un adeguato intervento di rianimazione cardio polmonare, che insorgono pochi secondi dopo la somministrazione del vaccino. Sebbene l’anafilassi sia per quanto sopra detto eccezionale, la sorveglianza dopo una somministrazione di vaccino deve comunque essere condotta per almeno 15 minuti per poter rispondere prontamente ai primi sintomi e prevenire così la progressione della sintomatologia fino allo shock anafilattico.</p>
 <p>Per tale motivo ogni ambulatorio vaccinale deve essere dotato di un kit minimo strumentale e farmacologico per l’emergenza sempre a portata di mano, controllato periodicamente per le scadenze dei farmaci (adrenalina da 1mg/1ml soluzione 1:1.000; siringhe da 10 ml; siringhe per tubercolina; aghi di varia lunghezza; soluzione fisiologica in fiale da 10 ml; siringhe da 2,5 ml e da 5 ml; trimeton fl 1 ml; idrocortisone fl 100 mg, fl 500 mg, fl 1 g; attrezzature di base per la rianimazione cardio-polmonare – pallone Ambu con Mascherine di diverse dimensioni, cannule oro faringee, sfigmomanometro, fonendoscopio ecc. –; dispositivo per l’erogazione di ossigeno) 
  <sup>
   <xref rid="art072_ref2" ref-type="bibr">2</xref>
  </sup>. È altresì necessario che le procedure di emergenza siano conosciute da tutto il personale che opera nel centro vaccinale, il quale deve periodicamente effettuare le esercitazioni sull’emergenza 
  <sup>
   <xref rid="art072_ref3" ref-type="bibr">3</xref>
  </sup>.
 </p>
 <p>Appare evidente che sebbene ogni ambulatorio vaccinale debba essere equipaggiato con attrezzature e farmaci specifici e dotato di personale addestrato per far fronte all’anafilassi quando questa non sia prevedibile, ossia rientri nei range di rischio sopra descritti per tutte le vaccinazioni, allorquando sia noto un incremento del rischio di anafilassi rispetto all’atteso è invece d’obbligo ricorrere alla vaccinazione in “ambiente protetto”. Per vaccinazione in ambiente protetto si intende dunque l’esecuzione della vaccinazione in una struttura di tipo ospedaliero che sia attrezzata per le procedure rianimatorie. Tale pratica deve avvenire allorquando come possibile conseguenza di un vaccino somministrabile vi sia per il paziente la presunzione di un aumentato rischio di una reazione IgE mediata, nella fattispecie una razione anafilattica grave fino allo shock 
  <sup>
   <xref rid="art072_ref2" ref-type="bibr">2</xref>
  </sup>.
 </p>
 <p>Tale rischio, non prevedibile a priori in assenza di rilievi anamnestici, è altresì ipotizzabile in conseguenza della conoscenza di uno stato allergico del soggetto per: 
  <list list-type="bullet">
   <list-item>
    <p>pregressa reazione anafilattica grave immediatamente conseguente alla somministrazione di un dato vaccino, sia esso singolo che combinato;</p>
   </list-item>
   <list-item>
    <p>pregressa reazione anafilattica grave immediatamente conseguente ad altra causa (farmaci, alimenti, punture di insetto ecc.);</p>
   </list-item>
   <list-item>
    <p>pregressa reazione anafilattica grave immediatamente conseguente alla somministrazione di un componente presente nel vaccino candidato per la vaccinazione;</p>
   </list-item>
   <list-item>
    <p>asma bronchiale persistente e grave del soggetto da vaccinare;</p>
   </list-item>
   <list-item>
    <p>angioedema, sintomi respiratori, vomito ripetuto o somministrazione di adrenalina o altro trattamento medico di emergenza dopo aver assunto uova, per quanto attiene la somministrazione di vaccini ottenuti da colture in uova embrionate.</p>
   </list-item>
  </list>
 </p>
 <p>È peraltro raccomandato procedere ad una vaccinazione in ambiente protetto anche in pazienti per i quali pur non essendo nota una situazione allergica siano ipotizzabili aumentati rischi per la salute in conseguenza del manifestarsi di reazioni allergiche come nel caso di: 
  <list list-type="bullet">
   <list-item>
    <p>neonati estremamente pretermine in caso di bradicardia, apnea e desaturazione dopo la prima dose;</p>
   </list-item>
   <list-item>
    <p>neonati con malformazioni cardiache 
     <sup>
      <xref rid="art072_ref2" ref-type="bibr">2</xref>
     </sup>;
    </p>
   </list-item>
  </list>
 </p>
 <p>In considerazione del fatto che la gran parte delle vaccinazioni vengono eseguite nell’infanzia, l’ambiente protetto è in genere identificato e strutturato con apposite procedure organizzative nell’ambito di Strutture Ospedaliere di Neonatologia, Pediatria e, dove esistenti di Rianimazione pediatrica. Per contro, data la rarità dell’evento anafilassi post-vaccinale in età adulta, qualora ricorra la necessità per specifico rischio di anafilassi di effettuare vaccinazione dell’adulto in ambiente protetto, laddove non esistano specifici protocolli di interfaccia fra i Dipartimenti di Prevenzione e le Aziende/Presidi Ospedalieri, si fa solitamente richiesta specifica ai servizi di Rianimazione delle Strutture Ospedaliere.</p>
 <p>Si tratta di vaccinazioni in elezione e pertanto è opportuno programmare con debito anticipo la seduta vaccinale. Infatti dovranno essere coinvolti un medico vaccinatore, un rianimatore e personale infermieristico.</p>
 <p>Dal punto di vista operativo il Medico Vaccinatore dell’ambiente protetto ha il compito di: 
  <list list-type="order">
   <list-item>
    <p>raccogliere e verificare preliminarmente i dati anamnestici del potenziale evento avverso;</p>
   </list-item>
   <list-item>
    <p>informare adeguatamente i familiari del bambino sulla procedura di vaccinazione e sulla possibile comparsa di reazioni avverse anche di grave entità;</p>
   </list-item>
   <list-item>
    <p>richiedere la firma del Consenso informato alla vaccinazione in ambiente protetto;</p>
   </list-item>
   <list-item>
    <p>eseguire una valutazione clinica globale del paziente;</p>
   </list-item>
   <list-item>
    <p>controllare i farmaci dell’emergenza e tenere a disposizione sempre una fiala di adrenalina da diluire, se necessario in 100 ml di sol. fisiologica e due fiale di atropina da 0,5 mg (totale 1 mg) da diluire se necessario in siringa da 10 ml con sol. fisiologica;</p>
   </list-item>
   <list-item>
    <p>preparare il vaccino ed eseguire la vaccinazion;</p>
   </list-item>
   <list-item>
    <p>monitorare continuativamente il paziente per 30 minuti subito dopo la vaccinazione;</p>
   </list-item>
   <list-item>
    <p>effettuare successive rivalutazioni del paziente ogni 15 minuti per una durata complessiva di 60 minuti (4 volte);</p>
   </list-item>
   <list-item>
    <p>eseguire valutazione clinica globale conclusiva prima della dimissione del paziente;</p>
   </list-item>
   <list-item>
    <p>rilasciare la certificazione di avvenuta vaccinazione da presentare al Distretto di competenza per la registrazione 
     <sup>
      <xref rid="art072_ref5" ref-type="bibr">5</xref>
     </sup>.
    </p>
   </list-item>
  </list>
 </p>
 <p>Il Medico Vaccinatore deve essere obbligatoriamente supportato da personale infermieristico che cura la tenuta dei farmaci e delle apparecchiature, predispone un accesso venoso per l’eventuale somministrazione di farmaci ed infusione di liquidi e monitora i parametri vitali del paziente (F.C. e saturazione) prima della vaccinazione; assiste il medico durante la vaccinazione e rivaluta il paziente assieme al medico dopo la vaccinazione e ne monitora i parametri vitali.</p>
 <p>Il medico rianimatore interviene invece solo in caso di necessità.</p>
 <p>Qualora si dovessero presentare reazioni avverse di lieve entità il medico vaccinatore deciderà sull’opportunità di prolungare l’osservazione con un ricovero in osservazione temporanea. Nel caso invece dovessero presentarsi reazioni più gravi con compromissione di uno dei parametri vitali (F.C. Sat.O2) il paziente dovrà essere gestito e adeguatamente trattato in una stanza delle emergenze dal Medico vaccinatore con l’ausilio del Medico anestesista-rianimatore preventivamente allertato.</p>
 <p>La dimissione deve prevedere l’adeguata comunicazione al paziente o ai suoi tutori circa la possibilità di eventuali reazioni tardive descrivendone le caratteristiche e raccomandando, in caso di comparsa, un immediato controllo in Pronto Soccorso o presso il Medico curante.</p>
 <p>Peraltro, il poter disporre di Strutture ospedaliere per l’esecuzione delle vaccinazioni in ambiente protetto, rappresenta un’opportunità per ampliare l’offerta vaccinale non solo a pazienti affetti da particolari patologie che necessitano di conoscenze specialistiche (emofilici, immunodepressi, malattie autoimmuni/reumatiche, metaboliche, cardiache, respiratorie, renali, di altri organi o apparati), ma rappresenta anche l’opportunità per la somministrazione di vaccini in off-label in pazienti particolari e, più in generale, un’occasione per ampliare l’offerta vaccinale a categorie difficili da raggiungere sul territorio, ma che trovano nell’ospedale un necessario punto di riferimento.</p>
 <p>L’Ospedale che vaccina 
  <sup>
   <xref rid="art072_ref6" ref-type="bibr">6</xref>
  </sup> rappresenta pertanto non solo una necessaria integrazione delle attività di prevenzione del territorio per quanto attiene alle vaccinazioni in presenza del rischio di una anafilassi, ma anche una importante opportunità di integrazione con i servizi vaccinali del territorio ed ampliare così, secondo quanto previsto dagli obiettivi dei diversi Piani di Prevenzione succedutisi, l’offerta vaccinale con il pieno rispetto delle buone pratiche vaccinali.
 </p>
</abstract>
