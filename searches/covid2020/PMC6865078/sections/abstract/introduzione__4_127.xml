<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’ultimo decennio in Abruzzo è stato caratterizzato da una serie di eventi catastrofici che hanno inciso profondamente nel tessuto sociale ed economico dell’intera regione: il terremoto dell’Aquila (2009), il terremoto di Amatrice e Camposto (2017) e la tragedia di Rigopiano (2017). Lo scopo dello studio è di mostrare i cambiamenti, grazie all’analisi dei punti di forza e di debolezza, nella gestione degli eventi catastrofici sopra citati.</p>
 </sec>
 <sec>
  <title>MATERIALI E METODI</title>
  <p>È stata svolta un’analisi retrospettiva sulla gestione delle tre emergenze attraverso un’intervista ai Disaster Manager abruzzesi ed agli operatori sanitari coinvolti negli eventi citati ponendo un focus sulle problematiche e sui punti di forza del management in emergenza. È stata elaborata un’analisi documentale per la valutazione e l’adesione a: 
   <list list-type="bullet">
    <list-item>
     <p>
      <italic>Disaster Management Cycle</italic> (fase 1: 
      <italic>Prevenzione</italic>; fase 2: 
      <italic>Preparazione</italic>; fase 3: 
      <italic>Risposta</italic>; fase 4: 
      <italic>Recupero</italic>);
     </p>
    </list-item>
    <list-item>
     <p>linee guida MIMMS (
      <italic>Major incident Medical Management and Support</italic>), con la valutazione delle priorità: A (allarme e conferma), C (comando e controllo), S sicurezza, C comunicazione, V valutazione, T triage, T trattamento e T trasporto;
     </p>
    </list-item>
    <list-item>
     <p>PEIMAF (Piano Emergenza Interno per Massiccio Afflusso Feriti delle strutture sanitarie).</p>
    </list-item>
   </list>
  </p>
 </sec>
 <sec>
  <title>RISULTATI</title>
  <p>Dall’analisi sono emerse criticità legate ad aspetti di “comunicazione” e “tempo”: le comunicazioni sono “saltate” (L’Aquila e Rigopiano) provocando un ritardo nella 
   <italic>Fase 3</italic> di attivazione del Disaster Management Cycle aggravato dalla mancanza di un piano di maxi-emergenza regionale condiviso (L’Aquila) e causando di conseguenza ritardi nel coordinamento (Amatrice e Campotosto).
  </p>
  <p>La 
   <italic>fase di Allarme e Conferma</italic>, insieme al coordinamento e alla catena di Comando, si sono rivelate critiche a differenza della 
   <italic>fase di Trattamento e Trasporto</italic> in cui nessun operatore intervistato evidenzia difficoltà di tipo clinico.
  </p>
  <p>Un punto di forza sono state le risorse ingenti utilizzate grazie all’elevato numero di sanitari volontari accorsi sui luoghi dell’evento nonostante un’iniziale confusione nella gestione delle risorse umane a causa della mancata efficienza della catena di comando.</p>
  <p>La mancanza di un Triage unico e tracciato è un’importante criticità espressa poiché ha esposto il sistema a rischi legati alla continuità clinica e contenziosi legali. Ciò nonostante, nella successione dei tre eventi si rileva negli intervistati e dall’analisi dei risultati un miglioramento generale nella gestione delle emergenze.</p>
 </sec>
 <sec>
  <title>CONCLUSIONI</title>
  <p>Dall’analisi effettuata emerge l’efficacia del disaster management e che dovrà essere rivalutato dopo un addestramento mirato all’uso degli strumenti richiamati (PEIMAF, linee guida MIMMS, Disaster Management Cycle) senza escludere una partecipazione integrata tra politiche territoriali adeguate ad una regione ad alto rischio sismico/idrogeologico.</p>
 </sec>
</abstract>
