<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il 20 marzo 2019 il comune di Cattolica (provincia di Rimini) segnalava all’U.O. di Igiene e Sanità Pubblica (ISP) una grande moria di pesci, sulle spiagge comunali. Preoccupati per un possibile inquinamento delle acque marine che poteva avere importanti ripercussioni sulla salute pubblica in un territorio a vocazione prettamente turistico-balneare, l’ISP ha attivato l’U.O. Veterinaria e consultato l’Arpae. Il nostro Dipartimento da alcuni anni si è dotato di specifiche procedure per le emergenze ambientali indispensabili per l’Accreditamento del DSP stesso. Lo studio evidenzia come l’applicazione delle procedure abbia facilitato le modalità di intervento e definito i ruoli di ogni ente intervenuto.</p>
 </sec>
 <sec>
  <title>MATERIALI E METODI</title>
  <p>La compilazione dei vari moduli previsti dalla procedura per le emergenze ambientali ha evidenziato tra l’altro che la moria dei pesci interessava tutto il litorale adriatico della nostra provincia. L’U.O. Veterinaria allertata dal medico igienista, si è raccordata con la Capitaneria di porto. Il medico di Igiene, ha inoltre contattato la responsabile della struttura oceanografica Daphne.</p>
  <p>È stato effettuato quindi un sopralluogo sulle spiagge sia per le verifica di quanto segnalato sia successivamente per controllare le modalità di smaltimento delle carcasse spiaggiate.</p>
 </sec>
 <sec>
  <title>RISULTATI</title>
  <p>Le ispezioni effettuate dagli operatori del Dipartimento hanno fatto rilevare che l’evento aveva interessato esclusivamente cefali tutti tra l’altro della medesima taglia/età. Successivamente sono stati consegnati 10 campioni da far esaminare all’Istituto zooprofilattico sperimentale della Lombardia e dell’Emilia Romagna con sede in Forlì.</p>
  <p>Il risultato dell’esame anatomopatologico ha dato come esito su tutti i campioni “Congestione delle branchie, congestione viscerale, vescica natatoria intatta” mentre l’esame batteriologico è risultato positivo per Aeromonas da branchie solo nel campione numero 1.</p>
 </sec>
 <sec>
  <title>CONCLUSIONI</title>
  <p>L’ISP avendo competenze specifiche sull’evento ha effettuato il sopralluogo e coordinato i flussi informativi tra la Capitaneria, l’Arpae, i Comuni e l’U.O. Veterinaria.</p>
  <p>L’esito dell’esame anatomopatologico e microbiologico ha escluso che i cefali fossero morti perché rigettati in mare dopo la pesca (vescica natatoria intatta) o che fossero deceduti a seguito di un inquinamento marino. La causa probabilmente era da imputare alla consistente mareggiata verificatasi durante la notte precedente che ha sorpreso e spiaggiati i cefali che in questo periodo dell’anno si raggruppano per la riproduzione in grossi branchi nei pressi della riva (acque basse). Si è pertanto potuto escludere qualunque ipotesi relativa ad inquinamento dell’ecosistema marino; dando corrette informazioni ai media, ai cittadini e ai Comuni che per l’episodio si erano profondamente preoccupati</p>
 </sec>
</abstract>
