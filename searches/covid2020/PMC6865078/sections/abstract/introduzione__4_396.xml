<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’elaborazione del materiale comunicativo (MC) sanitario è un processo dinamico, che prevede il continuo rimaneggiamento di forma e contenuti mirato all’ottimizzazione della sua comprensione. Questa risulta dall’interazione tra qualità dell’informazione, fattori personali e socio-culturali. Comunicare un programma di screening alla popolazione comporta la difficile coniugazione tra l’obbiettivo implicito di aumento/mantenimento dell’adesione, e quello esplicito di 
   <italic>empowerment</italic>, specialmente per lo screening mammografico (SM) che presenta tra i suoi limiti quello della sovradiagnosi. Alla luce della Legge Regionale 23/2015, ATS Città Metropolitana di Milano ha realizzato del MC uniformato per i territori ad essa afferenti, osservando le raccomandazioni dell’Osservatorio Nazionale Screening e del Center for Disease Control statunitense (CDC).
  </p>
 </sec>
 <sec>
  <title>METODI</title>
  <p>Gruppi di lavoro interdisciplinari hanno elaborato tre MC: lettere (invito, esito negativo, reinvito), opuscolo informativo e set domande e risposte destinato alla pubblicazione online (Q&amp;A). Il MC è stato pre-testato attraverso un approccio 
   <italic>mixed method</italic>, combinando analisi quantitativa (test di leggibilità GULPease), analisi semiquantitativa di adeguatezza e comprensibilità (strumento SAM+CAM) e analisi qualitativa della percezione attraverso interviste “think aloud” in un campione opportunistico con caratteristiche demografiche analoghe alla popolazione target del SM (donne, 40-74 anni, residenza nel territorio ATS), stato di adesione allo SM specifico per tipo di MC, includendo diverse fasce di età ed 
   <italic>health literacy</italic>. I risultati sono stati analizzati mediante analisi tematica. Al termine di ciascuna delle fasi elencate abbiamo rielaborato il MC fino a raggiungimento degli standard predefiniti di leggibilità/qualità e ad adeguamento alle aspettative raccolte. Abbiamo testato il MC definitivo in un secondo round di interviste su un nuovo campione, includendo anche pazienti esperte.
  </p>
 </sec>
 <sec>
  <title>RISULTATI</title>
  <p>I test di leggibilità (soglia GULPease ≥ 60) hanno registrato un miglioramento (opuscolo: 56.1 " 62.3), o un lieve peggioramento (Q&amp;A: 61.2 " 60.2), mantenendo stabilmente livelli ≥ 70 solo per testi brevi (lettere). Abbiamo osservato per Q&amp;A e opuscolo un miglioramento della qualità, che risultava ottima per tutte le versioni finali dei MC (SAM + CAM ≥ 80). Tra primo (34 interviste, 476 commenti, media 14, range 1-38) e secondo round (10 interviste, 96 commenti, media 9.6, 2-14) sono emersi quattro temi principali: emozioni negative (miglioramento dopo 
   <italic>re-framing</italic> dei contenuti), incomprensione, perplessità riguardo tempi e modalità dello SM, informazioni mancanti/inappropriate (miglioramento dopo 
   <italic>tailoring</italic> delle Q&amp;A).
  </p>
 </sec>
 <sec>
  <title>CONCLUSIONI</title>
  <p>Sviluppare MC attraverso un percorso integrato quali-quantitativo con coinvolgimento della popolazione target ha consentito un equilibrio tra informazione trasparente e bilanciata e nudging. Sono emerse alcune barriere personali e socio-culturali allo SM meritevoli di ulteriori approfondimenti.</p>
 </sec>
</abstract>
