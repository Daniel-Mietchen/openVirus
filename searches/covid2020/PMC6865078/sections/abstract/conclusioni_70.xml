<?xml version="1.0" encoding="UTF-8"?>
<abstract>
 <p>Le vaccinazioni nell’infanzia possono contare su un’ampia offerta da parte sia dei servizi ambulatoriali attivati presso tutte le ASL che, in Toscana, da parte dei Pediatri di Libera Scelta (PLS) che sempre più attivamente partecipano ai programmi vaccinali sia a livello di singola ASL che regionali.</p>
 <p>Grazie all’applicazione del nuovo Calendario Vaccinale per la Vita (4° edizione), al Piano Nazionale Prevenzione Vaccinale 2017-2019 e alla recente Legge 119 e successive integrazioni sull’obbligatorietà vaccinale nella fascia di età da 0 a 16 anni, le coperture vaccinali nell’infanzia e nell’adolescenza stanno progressivamente aumentando con un’inversione della tendenza a diminuire che si era registrata negli ultimi anni.</p>
 <p>Molto più carente è l’offerta di servizi vaccinali per gli adulti e per gli anziani. Le problematiche sanitarie che ne derivano non sono trascurabili perché l’incidenza negli adulti e negli anziani di patologie infettive prevenibili con vaccino (tetano, influenza, polmonite pneumococcica, epatite A, morbillo, varicella, meningite di tipo C) è ancora elevata.</p>
 <p>In questo panorama gli oltre 200 ambulatori di Medicina dei Viaggiatori, attivi in tutte le ASL italiane, possono rappresentare, se opportunamente potenziati e integrati nella rete dei servizi vaccinali, una concreta opportunità per offrire non solo una protezione contro i vari rischi infettivi correlati ai viaggi, ma anche l’occasione per poter effettuare un check-up vaccinale, controllando l’eventuale necessità di richiami delle vaccinazioni di routine o di nuovi cicli vaccinali.</p>
 <p>Il PNPV 2017-19 contiene tra gli altri alcuni obiettivi per la cui realizzazione è indispensabile l’integrazione tra sistema vaccinale e Medicina dei Viaggiatori, tra questi ricordiamo: 
  <list list-type="bullet">
   <list-item>
    <p>mantenere lo stato polio-free del nostro paese;</p>
   </list-item>
   <list-item>
    <p>raggiungere lo stato morbillo- e rosolia congenita-free;</p>
   </list-item>
   <list-item>
    <p>garantire l’offerta attiva e gratuita alle popolazioni a rischio (viaggiatori, malati cronici ecc.);</p>
   </list-item>
   <list-item>
    <p>contrastare le disuguaglianze promuovendo interventi vaccinali nelle popolazioni marginalizzate o particolarmente vulnerabili (tra le quali i Visiting Friends and Relatives-VFR);</p>
   </list-item>
   <list-item>
    <p>aumentare l’adesione consapevole alle vaccinazioni nella popolazione generale.</p>
   </list-item>
  </list>
 </p>
 <p>In particolare la 4° edizione del Calendario Vaccinale per la Vita prevede per gli adulti le seguenti vaccinazioni: 
  <list list-type="bullet">
   <list-item>
    <p>Difterite-Tetano-Pertosse ogni 10 anni;</p>
   </list-item>
   <list-item>
    <p>Morbillo-Parotite-Rosolia-Varicella;</p>
   </list-item>
   <list-item>
    <p>Meningococco A, C, W, Y;</p>
   </list-item>
   <list-item>
    <p>Meningococco B;</p>
   </list-item>
   <list-item>
    <p>Pneumococco;</p>
   </list-item>
   <list-item>
    <p>Papilloma virus;</p>
   </list-item>
   <list-item>
    <p>Influenza;</p>
   </list-item>
   <list-item>
    <p>Herpes Zoster (&gt;50 anni);</p>
   </list-item>
   <list-item>
    <p>Epatite A (indicazioni per aree geografiche ad elevata endemia).</p>
   </list-item>
  </list>
 </p>
 <p>Le vaccinazioni specifiche per il viaggiatore andranno poi scelte considerando le vaccinazioni di routine e quelle raccomandate/obbligatorie in rapporto all’area di destinazione, alla tipologia e alla durata del soggiorno. Tra queste ricordiamo: 
  <list list-type="bullet">
   <list-item>
    <p>Febbre gialla;</p>
   </list-item>
   <list-item>
    <p>Febbre tifoide;</p>
   </list-item>
   <list-item>
    <p>Colera;</p>
   </list-item>
   <list-item>
    <p>Rabbia;</p>
   </list-item>
   <list-item>
    <p>Encefalite giapponese;</p>
   </list-item>
   <list-item>
    <p>Encefalite da zecche.</p>
   </list-item>
  </list>
 </p>
 <p>L’ambulatorio di Medicina dei Viaggiatori deve essere quindi visto ed utilizzato come punto di riferimento per tutte le vaccinazioni degli adulti; in particolare è necessario creare una fitta rete di collaborazioni in cui l’utente sia al centro di tale servizio. Arrivare al cittadino/viaggiatore è l’obiettivo della Medicina dei Viaggiatori, avvalendosi non soltanto di metodologie e strumenti provenienti da altri settori, ma cercando di coinvolgere tutti i soggetti che a vario titolo svolgono un ruolo nella gestione del viaggiatore, sia medici (inclusi infettivologi, MMG, PLS, medici del lavoro, e specialisti competenti), sia farmacisti e membri dell’industria dei viaggi (agenti di viaggio, compagnie assicurative e tour operator). È dunque fondamentale permettere la collaborazione tra i vari possibili partner dell’ambulatorio di Medicina dei Viaggiatori.</p>
 <p>A tal fine risulta necessario: 
  <list list-type="bullet">
   <list-item>
    <p>aumentare le iniziative volte alla formazione di tutto il personale sanitario sulle vaccinazioni per gli adulti e sulla Medicina dei Viaggiatori;</p>
   </list-item>
   <list-item>
    <p>innovare l’organizzazione, aprendo gli ambulatori in orari adatti ad una utenza adulta e di lavoratori (accesso libero, in orario pomeridiano o anche prefestivo);</p>
   </list-item>
   <list-item>
    <p>dotare gli ambulatori di tutti i vaccini di routine;</p>
   </list-item>
   <list-item>
    <p>rendere possibile l’accesso ad un’anagrafe vaccinale condivisa da altre figure professionali (MMG, PLS, medici competenti, medici specialisti).</p>
   </list-item>
   <list-item>
    <p>ricercare alleanze con gli stakeholder (MMG, medici competenti, farmacisti, operatori turistici) ma anche con gli specialisti.</p>
   </list-item>
  </list>
 </p>
 <sec>
  <title>CONCLUSIONI</title>
  <p>Per poter rispondere alla carenza di offerta vaccinale nei confronti delle fasce di età più adulte l’ambulatorio per la Medicina dei Viaggiatori, attivo in tutte le Asl, può rappresentare un primo importante punto di riferimento.</p>
  <p>Un concreto passo per creare, in ogni ASL, una rete integrata di servizi vaccinali, non solo per l’infanzia, che può rappresentare un valido contributo per aumentare le coperture vaccinali nelle fasce di età nelle quali si manifesta il maggior numero di patologie infettive prevenibili con vaccino.</p>
 </sec>
</abstract>
