<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nonostante la prematurità sia una condizione ad alto rischio per le malattie infettive e l’Organizzazione Mondiale della Sanità raccomandi le vaccinazioni per i neonati prematuri secondo le stesse modalità per i neonati a termine, la copertura vaccinale e la tempestività delle vaccinazioni in questa popolazione è ancora inferiore rispetto alla popolazione generale (PG).</p>
 </sec>
 <sec>
  <title>METODI</title>
  <p>Dal 2016, nell’Unità di Terapia Intensiva Neonatale del Policlinico di Bari, è stato implementato un programma specifico volto a migliorare la conoscenza in ambito vaccinale dei genitori di neonati pretermine. Il programma comprende la somministrazione di vaccini durante la degenza in ospedale, il counseling vaccinale pre e post-dimissione, l’utilizzo dei social media per divulgare informazioni relative ai vaccini.</p>
  <p>Abbiamo valutato l’efficacia di questi interventi, analizzando la copertura e la tempestività di somministrazione delle prime due dosi di vaccino (esavalente e PCV13) tra i pazienti (coorte di nascita 2016/17) e la popolazione generale della stessa coorte di nascita.</p>
  <p>I dati sono stati estratti dal Registro dell’anagrafe vaccinale regionale informatizzata (GIAVA) nel 2019.</p>
 </sec>
 <sec>
  <title>RISULTATI</title>
  <p>Il campione esaminato comprende 70 neonati pretermine (coorte 2017).</p>
  <p>Alla nascita, l’età gestazionale media e il peso dei soggetti arruolati erano, rispettivamente, 30.1 ± 2.9 settimane e 1.456.0 ± 504.9 grammi. Non si evincono differenze significative fra nati pretermine e PG nella copertura vaccinale per la prima dose di esavalente (rispettivamente 99,4% vs 99,0%; p = 0,601), per la seconda dose di esavalente (96,5% vs 94,8%%; p = 0,319), per la prima dose di PCV13 (98,2% vs 98,4%; p = 0,836) e per la seconda dose di PCV13 (94,7% vs 94,1%; p = 0,740).</p>
  <p>Nei neonati pretermine, inoltre, si evidenzia un ritardo importante nelle tempistiche di somministrazione dei vaccini studiati. L’analisi di regressione lineare non ha mostrato alcuna associazione tra il ritardo e il peso alla nascita e/o l’età gestazionale (p &gt; 0,05).</p>
  <p>Questi risultati evidenziano come i nostri interventi siano utili per superare l’esitazione vaccinale, specialmente nei genitori di bambini pretermine e come l’offerta attiva di vaccinazioni durante l’ospedalizzazione sia uno strumento utile per migliorare la copertura.</p>
 </sec>
 <sec>
  <title>CONCLUSIONI</title>
  <p>Gli interventi semplici, poco costosi e altamente riproducibili sembrano aumentare la copertura vaccinale nei neonati pretermine. Tuttavia la copertura vaccinale ed in particolar modo le tempistiche di somministrazione vaccinale risultano ancora inadeguate tra i nati pretermine, categoria ad alto rischio di complicanze correlate alle malattie infettive.</p>
  <p>In futuro, l’uso del social network dovrebbe essere implementato dal personale medico per influenzare positivamente il processo decisionale dei genitori e arginare l’esitazione vaccinale.</p>
 </sec>
</abstract>
