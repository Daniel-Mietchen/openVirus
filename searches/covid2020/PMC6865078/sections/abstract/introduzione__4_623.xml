<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il concetto di transizione delle cure si riferisce al passaggio del paziente dal contesto di assistenza pediatrica a quello dell’età adulta. Come da letteratura, un percorso di transizione strutturato e condiviso è fondamentale per assicurare continuità e appropriatezza delle cure, minimizzare lo stress emotivo e migliorare significativamente i risultati clinici. Col passare degli anni inoltre, questo processo ha assunto una rilevanza sempre maggiore grazie all’aumento della sopravvivenza dei giovani pazienti con patologie croniche. Attualmente non esiste un modello unico di transizione delle cure per gli adolescenti, ma ogni realtà organizza il suo specifico percorso.</p>
 </sec>
 <sec>
  <title>MATERIALI E METODI</title>
  <p>Il gruppo di lavoro della “A.O.U. Città della Salute e della Scienza di Torino” ha discusso, durante regolari incontri, il modello di transizione delle cure più appropriato per i nostri Ospedali, definito uno schema ed elaborato un documento di sintesi per i pazienti. Successivamente, il modello è stato adattato, grazie al contributo dei clinici, per le varie patologie croniche. Il suo utilizzo è entrato in vigore nel 2018.</p>
 </sec>
 <sec>
  <title>RISULTATI</title>
  <p>Il gruppo di lavoro ha identificato due percorsi diversificati, basati sulla situazione complessiva del paziente. In caso di buon compenso e di gestione autonoma della malattia, l’adolescente viene indirizzato ad un processo di transizione standard dal servizio pediatrico a quello dell’adulto con una connessione diretta tra i professionisti sanitari. Nei casi più complessi viene invece attivato un Gruppo di Transizione Interdisciplinare (ITG), che valuta ogni paziente attraverso incontri periodici a provvede a personalizzare il piano di cura. Nella valutazione complessiva del paziente vengono considerate non solo le condizioni cliniche, ma anche quelle sociali e familiari.</p>
 </sec>
 <sec>
  <title>CONCLUSIONI</title>
  <p>La transizione delle cure è una tappa fondamentale nella gestione delle malattie croniche: un corretto flusso di informazioni dal servizio pediatrico a quello dell’adulto è infatti indispensabile per il corretto management della cronicità e quindi, soprattutto in questo periodo storico, rappresenta un’area di miglioramento irrinunciabile per favorire la sostenibilità del Sistema Sanitario Nazionale. Il modello proposto suggerisce un approccio multidisciplinare che può fornire uno spunto per altre realtà.</p>
 </sec>
</abstract>
