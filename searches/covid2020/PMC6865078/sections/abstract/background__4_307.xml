<?xml version="1.0" encoding="UTF-8"?>
<abstract>
 <sec>
  <title>BACKGROUND</title>
  <p>Nutrizione e stile di vita sono fondamentali determinanti di salute. In particolare, un intervento sulle abitudini alimentari e di attività fisica ha una grande influenza sulla prevenzione di sovrappeso e obesità, oltre alle patologie associate. Il profilo alimentare, tenuto prima e durante l’età puberale, è critico nello sviluppo dello stato di salute dell’età adulta, ed è fortemente determinato dal contesto socioculturale familiare. Per questo motivo, la scuola potrebbe rivelarsi un importante agente di promozione della salute, nella forma di corsi interdisciplinari coordinati riguardo a cibo e stile di vita. L’obiettivo dello studio è verificare l’effetto di un intervento di educazione alimentare tenuto in diverse scuole.</p>
 </sec>
 <sec>
  <title>MATERIALI E METODI</title>
  <p>Questo studio cross-section, originato dal progetto “sCOOL FOOD” della Fondazione Monte dei Paschi di Siena, coinvolge delle scuole del Sud-Est della Toscana. Attualmente il progetto include varie classi di scuola primaria e secondaria nelle quali sono condotte campagne annuali di sensibilizzazione. Le attività consistono in lezioni frontali e laboratori tenuti da docenti di ruolo appositamente formati allo scopo. Uno stesso questionario è stato somministrato alle famiglie prima e dopo ogni campagna, esplorando abitudini alimentari, stile di vita e parametri biometrici. I dati qui analizzati sono stati raccolti a Ottobre 2017 e Maggio 2018. È stato eseguito il test di Wilcoxon sulle distribuzioni delle classi di BMI degli alunni, definite ai sensi dei cutoff IOTF, ottenute esclusivamente dai partecipanti che hanno risposto a entrambi i questionari.</p>
 </sec>
 <sec>
  <title>RISULTATI</title>
  <p>308 record di dati appaiati sono stati raccolti come esposto sopra. Abbiamo appurato che, dopo la campagna, la distribuzione delle classi di BMI dei bambini si è ridotta in maniera statisticamente significativa (z = -2,053; p&lt;0,05).</p>
 </sec>
 <sec>
  <title>CONCLUSIONI</title>
  <p>Poiché l’intervento è stato capace di influenzare un determinante di salute dell’infanzia, potrebbe diventare un’opportunità di compensare quelle dinamiche familiari che possono portare verso svantaggi in termini di salute nell’età adulta.</p>
 </sec>
</abstract>
