<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nel 2016 a livello mondiale si sono verificati 140mila casi di pertosse, dei quali circa 40 mila solo in Europa. Secondo le stime dell’OMS nel 2013 la malattia ha causato 63.000 morti tra i bambini &lt; 5 anni di età, la maggior parte dei quali nei Paesi in via di sviluppo, dove la vaccinazione è meno diffusa. In Italia l’introduzione del vaccino ha permesso di ridurre notevolmente i casi di malattia: i dati 2010-13 indicano un calo del carico di malattia del 97,6%. Ad oggi, però, parallelamente al calo delle coperture vaccinali, il numero di bambini &lt; 1 anno di età ricoverati per pertosse è in aumento. In tale contesto, il Protocollo per la sorveglianza nazionale invita alla segnalazione di tutti i casi sospetti da parte dei curanti (PLS, MMG, DEA) e a confermare l’ipotesi diagnostica con esami ematochimici e biologia molecolare (IgG, PCR).</p>
 </sec>
 <sec>
  <title>MATERIALI E METODI</title>
  <p>A partire da marzo 2019, la S.S. ha avviato il percorso di integrazione con Servizi aziendali quali S.C. Laboratorio Analisi, S.S. Assistenza Primaria, S.C. Pediatria PO di Rivoli e Pinerolo.</p>
  <p>Sono state effettuate le seguenti fasi operative: 
   <list list-type="bullet">
    <list-item>
     <p>condivisione del Protocollo nazionale con la S.C. Laboratorio Analisi;</p>
    </list-item>
    <list-item>
     <p>attuazione del percorso di conferma diagnostica attraverso l’approvvigionamento del materiale necessario (es: tamponi retrofaringei);</p>
    </list-item>
    <list-item>
     <p>condivisione del Protocollo nazionale e del percorso di presa in carico dell’utente con i MMG, PLS, le S.C. Pediatria e i DEA aziendali.</p>
    </list-item>
   </list>
  </p>
 </sec>
 <sec>
  <title>RISULTATI</title>
  <list list-type="bullet">
   <list-item>
    <p>È stato definito il percorso di presa in carico del paziente nelle fasi:</p>
   </list-item>
   <list-item>
    <p>segnalazione (telefonica, email) alla S.S. Controllo Malattie Infettive e Vaccinazioni del caso sospetto in 48h, da parte del curante;</p>
   </list-item>
   <list-item>
    <p>inchiesta epidemiologica da parte degli operatori del Servizio e inserimento dei dati sulla piattaforma GEMINI, entro 24 dalla segnalazione;</p>
   </list-item>
   <list-item>
    <p>contatto con il paziente e invio a seconda dell’età anagrafica, alla S.C. Pediatria o Laboratorio Analisi nei tempi previsti dal Protocollo, per eseguire il tampone retrofaringeo e il prelievo ematico;</p>
   </list-item>
   <list-item>
    <p>feedback delle analisi effettuate con biologia molecolare e dosaggio anticorpale per conferma diagnostica.</p>
   </list-item>
  </list>
 </sec>
 <sec>
  <title>CONCLUSIONI</title>
  <p>Il Progetto nel lungo termine fornirà indicazioni sulla situazione epidemiologica a livello aziendale, che permetteranno in modo congiunto ad altre situazioni locali, di trarre conclusioni sull’incidenza della patologia, stratificata per fascia di età. In particolare si potrà confermare o meno l’ipotesi di casi in età neonatale, con serbatoio nell’adulto anziano, e casi in età pediatrica-adolescenziale per perdita dell’immunità negli anni indotta da vaccino (necessità di dosi booster).</p>
 </sec>
</abstract>
