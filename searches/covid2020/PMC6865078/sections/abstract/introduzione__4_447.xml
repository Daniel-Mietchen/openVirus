<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Gli operatori sanitari (OS) rappresentano una delle categorie maggiormente esposte al rischio di contrarre e diffondere infezioni a colleghi e pazienti più frequentemente rispetto alla popolazione generale.</p>
  <p>In Italia le coperture vaccinali degli OS non raggiungono l’obiettivo minimo desiderabile per nessuna delle vaccinazioni previste per la categoria professionale.</p>
  <p>Scopo principale dello studio è la valutazione dei tassi di copertura vaccinale negli OS in formazione dell’Università degli Studi Magna Graecia di Catanzaro prima e dopo l’attivazione di un ambulatorio vaccinale “on-site”. Ulteriori obiettivi saranno: indagare tra i soggetti che hanno accettato di vaccinarsi, i motivi della mancata vaccinazione prima dell’attivazione dell’ambulatorio “on-site” e, tra i soggetti che rifiutano la vaccinazione, i motivi del rifiuto.</p>
 </sec>
 <sec>
  <title>MATERIALI E METODI</title>
  <p>Il campione in studio è costituito dagli studenti dei corsi di Laurea di aria sanitaria e delle Scuole di Specializzazione e Dottorati di area medica sottoposti a visita di sorveglianza sanitaria nel periodo dicembre 2018 - dicembre 2019, dopo l’attivazione dell’ambulatorio vaccinale all’interno della struttura sanitaria dove vengono svolte le attività formativa.</p>
  <p>Per ciascun soggetto incluso nello studio vengono raccolti i dati socio-anagrafici e clinici mediante revisione della cartella sanitaria, valutata l’eleggibilità alle diverse vaccinazioni mediante revisione della scheda vaccinale in relazione anche ad età e condizioni cliniche e proposte le vaccinazioni per le quali i soggetti risultano eleggibili.</p>
 </sec>
 <sec>
  <title>RISULTATI</title>
  <p>I risultati preliminari derivano da un campione di 526 OS costituito per il 77% da studenti di Medicina e delle professioni sanitarie, per il 14% da Medici in formazione specialistica e per il 9% da Dottorandi di area sanitaria.</p>
  <p>Solo il 5% non era eleggibile per alcun vaccino, il 97% era eleggibile per DTPa, il 34% per MPR e relativamente alla Varicella il 60% aveva contratto l’infezione e tra gli eleggibili il 93% ha accettato di effettuare la vaccinazione. Solo il 5% degli OS non aveva mai effettuato la vaccinazione antiepatite B e il 40% dei vaccinati presentava un titolo non protettivo. Tutti hanno iniziato il ciclo vaccinale o effettuato una dose booster anti-epatite B.</p>
  <p>Il tasso di adesione alla vaccinazione è stato circa il 95% e la più frequente motivazione per non aver effettuato precedentemente la vaccinazione sono state le dimenticanze e la mancata proposta.</p>
 </sec>
 <sec>
  <title>CONCLUSIONI</title>
  <p>Dai primi risultati emerge che la presenza di un ambulatorio vaccinale all’interno della struttura ospedaliera rappresenta uno strumento efficace per facilitare il raggruppamento degli obiettivi di copertura vaccinale previsti per gli operatori sanitari.</p>
 </sec>
</abstract>
