<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>I contesti urbani possono influenzare i comportamenti delle persone (es. attività fisica) con implicazioni sugli esiti di salute e le disuguaglianze, soprattutto per gli anziani. L’osteoporosi e le fratture patologiche sono tra le condizioni di salute che hanno il maggiore impatto sulla qualità di vita degli ultrasessantacinquenni, specialmente per le donne.</p>
  <p>L’obiettivo dello studio è valutare l’associazione tra 
   <italic>walkability</italic> (camminabilità del contesto) e fratture osteoporotiche negli anziani torinesi.
  </p>
 </sec>
 <sec>
  <title>MATERIALI E METODI</title>
  <p>La fonte dei dati è lo Studio Longitudinale Torinese (SLT) che integra esiti sanitari, indicatori di posizione socioeconomica e di caratteristiche del contesto urbano. La popolazione in studio è costituita da ultrasessantenni stabilmente residenti nella stessa zona statistica tra il 2002 e il 2006 che non avevano mai avuto una frattura osteoporotica nei 5 anni precedenti. Sono state escluse persone affette da condizioni ad alto rischio di caduta o di frattura (disabilità motoria, Parkinson, demenza, depressione, epilessia, alcolismo, disturbi visivi e uso di oppioidi). Le fratture osteoporotiche sono state individuate dall’archivio dei ricoveri ospedalieri.</p>
  <p>Per 
   <italic>walkability</italic> si intende un sistema di misura utile a descrivere quanto una via, una zona o un quartiere è a misura di pedone. L’indice è stato calcolato a partire dalle caratteristiche strutturali e dalla disponibilità di servizi di prima necessità e destinazioni di interesse entro 400 m da ogni indirizzo.
  </p>
  <p>Sono stati adottati modelli multilevel stratificati per genere e uso di bifosfonati. I modelli sono controllati per età, stato civile, istruzione e densità di reclami per zona statistica.</p>
 </sec>
 <sec>
  <title>RISULTATI</title>
  <p>La popolazione in studio è composta da 107,730 persone (56% donne).</p>
  <p>Nel periodo in studio si sono osservate 1,849 fratture con un rischio che aumenta esponenzialmente con l’età.</p>
  <p>Nelle donne ogni aumento di un punto nella camminabilità dell’area statistica si associa a una protezione nei confronti del rischio di fratture osteoporotiche, soprattutto tra chi assume bifosfonati (OR 0.98; 95% CI 0.97-1.00). Gli uomini che vivono soli e usano bifosfonati sono più a rischio di fratture osteoporotiche rispetto agli uomini sposati, mentre tra le donne la bassa istruzione sembra essere protettiva.</p>
 </sec>
 <sec>
  <title>CONCLUSIONI</title>
  <p>Ogni incremento di punto nella 
   <italic>walkability</italic> urbana si associa a una protezione dell’1-2% nel rischio di fratture osteoporotiche, soprattutto nelle donne che già assumono farmaci per questa condizione.
  </p>
  <p>La pianificazione urbanistica dovrebbe tenere conto dei fattori che possono incoraggiare l’invecchiamento attivo oltre che prevedere misure dirette a favorire il supporto sociale e le ottimali condizioni fisiche della casa.</p>
 </sec>
</abstract>
