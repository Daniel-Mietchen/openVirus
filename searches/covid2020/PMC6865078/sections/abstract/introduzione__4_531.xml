<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’aumento delle resistenze microbiche (AMR) è favorito da una frequente esposizione agli antibiotici, da scarsa igiene e/o da carenze nelle pratiche di prevenzione e controllo delle infezioni. La diffusione delle AMR è uno dei principali problemi di sanità pubblica, sia per l’impatto epidemiologico, che economico. Il Ministero della Salute nel Piano Nazionale per il Contenimento della Resistenza Antimicrobica (PNCAR) 2017-2020, pone le basi per l’attivazione di strategie volte al contrasto delle AMR. È stato dunque condotto uno studio preliminare di sorveglianza, al fine di migliorare le conoscenze sulla microepidemiologia locale focalizzando l’attenzione sui profili di antibiotico-resistenza dei germi emergenti.</p>
 </sec>
 <sec>
  <title>MATERIALI E METODI</title>
  <p>Sulla base dei dati di laboratorio sono stati valutati gli isolamenti dei 
   <italic>germi alert</italic> sul totale di campioni inviati al Laboratorio di Microbiologia del P.O. San Salvatore di L’Aquila durante l’anno 2018. Sono stati esclusi dall’analisi gli isolati duplicati (stessa specie, stesso paziente, stessa tipologia di campione, isolati a distanza ≤ 28 giorni).
  </p>
 </sec>
 <sec>
  <title>RISULTATI</title>
  <p>Dei 14,387 campioni inviati 656 sono stati segnalati dal Laboratorio Analisi come 
   <italic>germi alert</italic> e, dopo opportuna esclusione, sono stati presi in considerazione 593 antibiogrammi. Il reparto che ha inoltrato il maggior numero di richieste è stata la U.O.C. Malattie Infettive (2,424). Il tipo di campione più rappresentato è stato quello urinario (217), pari al 36.59%, seguito da tamponi della ferita (100) e sangue intero (98), rispettivamente 16.86% e 16.53%. I germi isolati erano pressoché equamente distribuiti in Gram-positivi (295) e Gram-negativi (298). Il microrganismo più frequentemente isolato è stato lo 
   <italic>S. aureus</italic> (n. 193) con il 32.55%, di questi 100 risultavano MRSA positivi (7.02/1.000 dimessi).
  </p>
  <p>Il secondo germe più frequente era 
   <italic>E. coli</italic> (148), pari al 24.96%, di cui 17 risultavano produttori di carbapenemasi (1.2/1.000 dimessi). La 
   <italic>Klebsiella pneumoniae</italic> (76 isolamenti), era terzo per frequenza con il 12.82%, di cui 45 erano produttori di carbapenemasi (3.17 /1.000 dimessi). Inoltre, sono stati isolati 5 
   <italic>Acinetobacter</italic>, tutti resistenti ai carbapenemi (0.35/1.000 dimessi).
  </p>
 </sec>
 <sec>
  <title>CONCLUSIONI</title>
  <p>Sebbene si tratti di una valutazione preliminare, questi risultati evidenziano la necessità di una continua sorveglianza dell’AMR a livello locale, al fine di guidare la pratica clinica e fornire uno strumento utile per favorire l’appropriatezza prescrittiva. Inoltre, si incoraggia il ruolo fondamentale dei sistemi di sorveglianza sanitaria nella lotta all’AMR che dovrebbe essere svolto tramite un protocollo che permetta di analizzare gli andamenti temporali dei profili di resistenza microbica.</p>
 </sec>
</abstract>
