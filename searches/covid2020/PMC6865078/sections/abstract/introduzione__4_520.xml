<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il Pronto Soccorso (PS) è una delle aree a maggiore complessità delle strutture ospedaliere. Sulla base delle soluzioni messe in atto a livello internazionale, in Toscana è stato approvato un modello organizzativo di PS (DGRT 806/2017) scaturito dal lavoro di un gruppo tecnico regionale, ed approvato con un processo di 
   <italic>Consensus</italic> che ha coinvolto una quota rappresentativa dei professionisti del settore.
  </p>
  <p>I principali elementi innovativi riguardano il ripensamento del 
   <italic>triage</italic>, l’individuazione fin dall’ingresso del percorso più appropriato per il paziente, la sistematizzazione di modalità assistenziali alternative per problematiche a minore complessità.
  </p>
  <p>Scopo dello studio è la valutazione del modello nei primi mesi di avvio.</p>
 </sec>
 <sec>
  <title>MATERIALI E METODI</title>
  <p>L’analisi è stata condotta sui dati di attività dei PS dell’AOU Careggi, dell’Ospedale di Prato e dell’Ospedale di Empoli. In considerazione delle date di avvio del modello sono stati analizzati i dati del flusso regionale RFC 106.8 - Eventi di PS, del primo bimestre 2019 relativi a distribuzione degli accessi per codice di priorità al 
   <italic>triage</italic>, distribuzione degli accessi per sintomo di presentazione
   <italic/>, esito dell’accesso in PS. I campi non valorizzati sono stati esclusi dalle analisi. I dati sono stati confrontati con quelli del primo bimestre 2018. Per il confronto tra gruppi è stato utilizzato il test del chi-quadrato.
  </p>
 </sec>
 <sec>
  <title>RISULTATI</title>
  <p>Nel 2019 la casistica a maggiore complessità risulta sensibilmente ridotta rispetto al 2018. La variazione è prevalentemente a carico dell’urgenza indifferibile: gli accessi in codice giallo rappresentavano circa un quinto del totale, mentre in codice 2 risultano inferiori al 10% della casistica (p &lt; 0,0001). Risultano nettamente aumentati gli accessi riferibili a patologia minore, non urgenza e urgenza minore, che rappresentavano meno di un terzo del totale e che attualmente giustificano più del 40% della casistica (p &lt; 0,0001). È stato rilevato un minor utilizzo della voce “altri sintomi e disturbi” al 
   <italic>triage</italic> (Empoli 43,69% 2018 vs 25,64% 2019; Prato 12,64% 2018 vs 8,53% 2019; AOU Careggi 9,78% 2018 vs 5,60% 2019, p &lt; 0,0001). L’esito dell’accesso mostra una riduzione degli abbandoni, in particolare prima della visita medica (Empoli 1,27% 2018 vs 0,73% 2019; Prato 2,45% 2018 vs 0,51% 2019; Careggi 3,29% 2018 vs 1,65% 2019, p &lt; 0,0001).
  </p>
 </sec>
 <sec>
  <title>CONCLUSIONI</title>
  <p>Il ripensamento dei livelli di 
   <italic>triage</italic> ha permesso di identificare con maggiore accuratezza i pazienti con problematiche realmente riferibili all’emergenza-urgenza, che necessitano pertanto di una presa in carico precoce e di un elevato carico assistenziale. L’introduzione del nuovo modello ha determinato una riduzione degli abbandoni.
  </p>
 </sec>
</abstract>
