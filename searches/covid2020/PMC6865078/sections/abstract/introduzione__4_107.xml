<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La rilevazione di biomarcatori di effetto biologico precoce potrebbe essere utile ad identificare i rischi derivanti dall’esposizione a sostanze tossiche e gestire l’inquinamento atmosferico preventivamente rispetto ai danni potenziali sulla salute umana. L’obiettivo dello studio è stato quello di determinare la frequenza di micronuclei (MN) nelle cellule della mucosa buccale di bambini residenti nelle città di Brindisi e Torchiarolo associata all’esposizione ad inquinanti atmosferici ed a fattori individuali e comportamentali. Queste città sono localizzate in un’area ad alto livello di inquinamento atmosferico causato da impianti industriali ad alto impatto ambientale (area impattata). I risultati sono stati comparati con quelli riscontrati in un’area del Salento senza evidenti impatti ambientali (area controllo).</p>
 </sec>
 <sec>
  <title>MATERIALI E METODI</title>
  <p>Sono stati reclutati 466 bambini di 6-8 anni (208 residenti nell’area impattata, 258 residenti nell’area controllo) frequentanti le scuole primarie delle città oggetto di studio per valutare la frequenza di MN nelle cellule esfoliate della mucosa buccale. Ai genitori dei bambini che hanno accettato di partecipare allo studio è stato somministrato un questionario per ottenere informazioni sullo stato di salute, le abitudini alimentari e lo stile di vita dei bambini. Successivamente, sono stati raccolti i campioni biologici strofinando delicatamente l’interno delle guance dei bambini con uno spazzolino a setole morbide. Contemporaneamente, è stato effettuato il campionamento dell’aria mediante campionatore ad alto volume installato nei cortili delle scuole interessate, al fine di rilevare la concentrazione di PM10 nel periodo in cui veniva svolto il monitoraggio biologico. Eventuali associazioni tra la frequenza dei MN e gli inquinanti ambientali sono state rilevate mediante un’analisi multivariata.</p>
 </sec>
 <sec>
  <title>RISULTATI</title>
  <p>Nell’area impattata la presenza dei MN è stata individuata nel 68,4% dei bambini campionati, con una frequenza media di 0,66 MN/1000 cellule. Mentre, nell’area controllo la percentuale dei bambini positivi è risultata pari a 37,1% con una media di 0,27 MN/1000 cellule. Il monitoraggio ambientale ha evidenziato una concentrazione di PM
   <sub>10</sub> pari a 22,2 ± 7,0 µg/m
   <sup>3</sup> nell’area impattata e 12,6 ± 4,9 µg/m
   <sup>3</sup> nell’area controllo. L’analisi multivariata ha individuato un’associazione positiva tra frequenza dei MN vs PM
   <sub>10</sub> ed esposizione a traffico veicolare ed una relazione negativa fra MN vs attività sportiva.
  </p>
 </sec>
 <sec>
  <title>CONCLUSIONI</title>
  <p>Lo studio ha dimostrato che le cellule esfoliate della mucosa buccale di bambini residenti in aree ad elevato impatto industriale presentano danni genotossici maggiori rispetto ai bambini che vivono in aree non impattate. Tra le variabili indagate, l’esposizione ambientale sembra essere la principale causa di tale effetto.</p>
 </sec>
</abstract>
