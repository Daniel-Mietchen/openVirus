<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nell’ambito del progetto della Regione Marche “Sorvegliare per prevenire” si pone il protocollo di Sorveglianza delle Infezioni del Sito Chirurgico (DGR n. 540/2015) applicato negli stabilimenti Ospedalieri di Ascoli Piceno e San Benedetto del Tronto dell’Area vasta n. 5.</p>
 </sec>
 <sec>
  <title>MATERIALI E METODI</title>
  <p>Il progetto è stato suddiviso in quattro finestre di prevalenza stagionali rilevate nell’anno 2018. È stata prevista una sorveglianza attiva prospettica: i dati sono stati raccolti dalle cartelle cliniche per tutti i pazienti degenti da almeno 48 ore presso le UU.OO. di Chirurgia e Ortopedia dei due stabilimenti. Ciascun paziente è stato seguito per tutta la degenza e per i primi 30 giorni successivi alla data dell’intervento (per 90 giorni in caso di intervento protesico). La definizione di ISC corrisponde ai criteri CDC nel 1992.</p>
 </sec>
 <sec>
  <title>RISULTATI</title>
  <p>Si riportano i risultati di due delle quattro finestre temporali (aprile e luglio) storicamente più critiche. Nella prima sono stati sottoposti a sorveglianza 24 pazienti e 30 procedure chirurgiche, con un totale di 2 ISC. La prevalenza di ISC sulle procedure è pari a 6,67 (IC95%: 0,82-22,07). La durata media della degenza al momento della rilevazione è pari a 11,46 giorni (IC95%: 7,58-15,34). La durata media della degenza pre-operatoria è pari a 2,21 giorni (IC95%: 1,55-2,87). L’età media dei pazienti è pari a 64,20 anni (IC95%: 56,10-72,30). La profilassi antibiotica è stata proseguita nel 30,43% dei casi (n = 7). Nel 62,50% dei casi (n = 15) è stata somministrata terapia antibiotica ospedaliera.</p>
  <p>Nella seconda sono stati sorvegliati 16 pazienti e 18 procedure chirurgiche, con un totale di 2 ISC. La prevalenza di ISC sulle procedure sorvegliate è pari a 11,11 (IC95%: 1,38-34,71). La durata media della degenza è pari a 9,2 giorni (σ = 5,1). La durata media della degenza pre-operatoria è pari a 3,2 giorni. (σ = 2,17). L’età media dei pazienti è 78,09 anni (σ = 13,85). Nel 93,3% dei casi (n = 15) è stata somministrata profilassi antibiotica perioperatoria. Nel 100% dei casi (n = 5) è risultata conforme. Nel 81,25% dei casi (n = 13) è stata somministrata terapia antibiotica ospedaliera.</p>
 </sec>
 <sec>
  <title>CONCLUSIONI</title>
  <p>Nell’ottica di adottare una metodologia condivisa di controllo e sorveglianza delle ISC e di standardizzare i protocolli di profilassi preoperatoria e le best-practices in ambito assistenziale si inserisce lo studio di prevalenza stagionale riportato che oltre a monitorare l’andamento della frequenza di ISC ha sensibilizzato la rilevanza del fenomeno negli operatori sanitari.</p>
 </sec>
</abstract>
