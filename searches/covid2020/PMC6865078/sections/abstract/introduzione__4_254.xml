<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>
   <italic>Listeria monocytogenes</italic> comprende una varietà di ceppi alcuni dei quali altamente patogeni e talvolta mortali, altri relativamente avirulenti. Alcuni sierotipi sono maggiormente associati a listeriosi umana. La disponibilità di metodi di laboratorio per valutare il potenziale patogeno dei ceppi è fondamentale per poter attuare efficaci misure di prevenzione. L’obiettivo dello studio è stato quello di caratterizzare, attraverso l’uso di metodiche colturali in vitro, stipiti isolati sia dall’uomo che da alimenti appartenenti alla specie 
   <italic>L. monocytogenes</italic> per la presenza di alcuni geni di virulenza, valutarne la capacità di aderire e di invadere cellule intestinali umane in coltura, al fine di avere maggiori informazioni sulla capacità dei diversi ceppi, di causare o meno la malattia.
  </p>
 </sec>
 <sec>
  <title>MATERIALI E METODI</title>
  <p>La capacità di adesione e invasione batterica è stata valutata su monostrati di cellule Caco2 (ECACC No. 86010202) secondo il metodo Reddy et al con alcune modifiche (Reddy S. 
   <italic>et al</italic>, 2017). Sono stati utilizzati sia 3 ceppi clinici, di cui due appartenenti al sierotipo 1/2a e 4/b, saggiati per aver mostrato la presenza di alcuni geni di virulenza (
   <italic>inlC, inlF, intJ, lntA, lapB</italic>), coinvolti nella patogenesi, sia 6 ceppi isolati da alimenti appartenenti ai sierotipi 1/2a, 1/2b e 4/b. Nello studio è stato incluso il ceppo di 
   <italic>L. innocua</italic> ATCC 33090 come controllo negativo. Sono stati calcolati gli indici di adesività e invasività e la correlazione tra i due indici. La verifica dell’internalizzazione dei batteri è stata eseguita mediante colorazione con Hoechst e osservazione in microscopia a fluorescenza.
  </p>
 </sec>
 <sec>
  <title>RISULTATI</title>
  <p>I ceppi saggiati hanno mostrato una significativa diversità di comportamento. In particolare, uno dei ceppi clinici ha mostrato esigui livelli di adesività e di invasività 
   <italic>in vitro</italic>; anche i ceppi isolati da alimenti hanno mostrato un’ampia eterogeneità e una notevole varietà nella capacità di aderire e invadere cellule eucariotiche. In generale, non si è riscontrata correlazione tra adesività e invasività e il sierotipo di appartenenza, neppure in riferimento al panel dei fattori di virulenza studiati, confermando ancora una volta la complessità del meccanismo patogenetico di Listeria.
  </p>
 </sec>
 <sec>
  <title>CONCLUSIONI</title>
  <p>Il ristretto pattern dei geni di virulenza utilizzati per predire la potenziale patogenicità di ogni ceppo saggiato non correla con il grado di adesività e invasività mostrato 
   <italic>in vitro</italic>. Sequenziare l’intero genoma dei ceppi di 
   <italic>L. monocytogenes</italic> utilizzati in questo studio e compararlo per evidenziare eventuali differenze nei geni coinvolti nei processi di adesione ed invasione, potrebbe spiegare la diversità di questo comportamento.
  </p>
 </sec>
</abstract>
