<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La malattia batterica invasiva (Mib) causata da 
   <italic>Neisseria meningitidis</italic> è una delle più severe malattie infettive vaccino-prevenibili. In Italia sono disponibili vaccini anti-meningococcici contro MenB, MenC e MenACWY. Nel PNPV 2017-2019 viene raccomandata la vaccinazione primaria anti-MenB di tutti i neonati, seguita al 13° mese dall’anti-MenC, o in alternativa anti-MenACWY; negli adolescenti viene raccomandata la vaccinazione anti-MenACWY. Offerta vaccinale e coperture risultano molto eterogenee tra le Regioni. Nonostante l’incremento di casi di Mib meningococciche nel 2015-2016 abbia determinato un aumento delle vaccinazioni, l’obiettivo di copertura ≥ 95% rimane lontano. Dati nazionali più recenti indicano nei bambini a 24 mesi coperture del 39% per MenB e dell’83% per MenC, di cui 29% immunizzati con MenACYW; negli adolescenti di 16 anni sono del 51% per MenC e 33% per MenACWY. Scopo dello studio è analizzare i trend dei casi confermati di Mib meningococcica nel 2011-2017.
  </p>
 </sec>
 <sec>
  <title>MATERIALI E METODI</title>
  <p>I dati sono stati estratti dai Rapporti di sorveglianza delle Mib dell’Istituto Superiore di Sanità, periodo 2011-2017. Le definizioni di caso utilizzate si basano unicamente su criteri di laboratorio. L’analisi dei trend, per sierotipi e fasce di età, è stato effettuato con Excel 2013.</p>
 </sec>
 <sec>
  <title>RISULTATI</title>
  <p>L’incidenza di casi di Mib meningococcica è aumentata nel corso del periodo studiato: da 0,25 casi/100.000 abitanti nel 2011 a 0.33 nel 2017, soprattutto per un aumento della sensibilità delle tecniche di laboratorio utilizzate per la sorveglianza basate sul test molecolare PCR. Nei bambini, MenB è risultato prevalente fino ai 5 anni, mentre i sierotipi ACWY sono stati prevalenti dopo i 5 anni. Negli adolescenti, la maggior parte dei casi è stata dovuta a MenB e MenC, sono aumentati i casi MenAWY e registrati casi MenX. Negli adulti e anziani, il trend è in aumento, determinando nel 2017 il 53.3% dei casi totali di Mib meningococciche, principalmente da MenC, con numero considerevole di MenAWY.</p>
 </sec>
 <sec>
  <title>CONCLUSIONI</title>
  <p>L’analisi ha mostrato la presenza di tutti i sierotipi in tutte le età, con marcato aumento di casi negli adulti. Le strategie vaccinali dovrebbero mirare alla protezione contro tutti i sierotipi, ACWY e B. Ulteriori interventi dovrebbero essere valutati per rafforzare le coperture ed implementare richiami in età prescolare e adulta, tenendo conto che in Italia è raccomandata fino all’adolescenza solamente una dose al secondo anno di vita con MenC. Infine, per migliorare sorveglianza e controllo delle Mib, il ricorso a metodiche di laboratorio che permettano tempestiva conferma e sierotipizzazione dovrebbe essere sistematico.</p>
 </sec>
</abstract>
