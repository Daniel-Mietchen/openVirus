<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Non essendo disponibili metodi standardizzati per valutare l’attività antimicrobica 
   <italic>in vitro</italic> di materiali nanostrutturati, la maggior parte degli studi svolti in ambito ospedaliero non raggiunge risultati conclusivi riguardo l’utilità di questi materiali nel ridurre la contaminazione microbiologica sulle superfici sanitarie. Obiettivi dello studio sono stati: i) valutare l’efficacia 
   <italic>in vitro</italic> di un nuovo Nanomateriale Antimicrobico (NA) mediante norma ISO 22196:2011 ii) confrontare i risultati con quelli ottenuti con un nuovo metodo che valuta la 
   <italic>performance</italic> del NA in condizioni ambientali simili a quelle presenti in ambiente sanitario.
  </p>
 </sec>
 <sec>
  <title>MATERIALI E METODI</title>
  <p>Entrambi i test sono stati condotti depositando concentrazioni note di specie batteriche certificate (
   <italic>S. aureus</italic> 6538P, 
   <italic>E. coli</italic> 8736, 
   <italic>B. diminuta</italic> 19146, 
   <italic>O. antropi</italic> 19286; temperature di crescita di 26-36°C) sul NA, sui controlli negativi (acciaio S30400 senza composto attivo) e su un controllo positivo (lega di rame C11000 certificata EPA, fornita da 
   <italic>European Copper Institute</italic>). Nel nuovo metodo, diversamente dalla ISO 22196:2011 (0 e 24h a T = 35 ± 1°C e UR = 90%), l’attività dei materiali è stata valutata anche in relazione al tempo di contatto (0-1-2-4-6-24 h) necessario per ottenere una totale riduzione della carica batterica a valori di temperatura e umidità riscontrabili negli ambienti indoor (T = 23-24°C; UR = 35-40%). L’attività antimicrobica è stata calcolata come valore medio (percentuale) di riduzione del numero delle colonie batteriche sui materiali antimicrobici rispetto ai controlli negativi.
  </p>
 </sec>
 <sec>
  <title>RISULTATI</title>
  <p>Con la ISO 22196:2011, la percentuale di riduzione del numero di colonie batteriche era pari al 100% sia sul NA che sulla lega di rame. Diversamente, nelle condizioni ambientali più simili a quelle degli ambienti indoor (nuovo metodo), la percentuale di riduzione del numero delle colonie di tutte le specie batteriche raggiungeva il 100% entro le prime 2 ore di contatto sulla lega di rame. Sul NA, a seconda della specie saggiata, la percentuale di riduzione variava dal 68% al 77% e dal 79% al 90%, rispettivamente dopo 2 e 24 ore di contatto.</p>
 </sec>
 <sec>
  <title>CONCLUSIONI</title>
  <p>Questo metodo propone condizioni di temperatura e umidità comparabili a quelle degli ambienti sanitari e, contrariamente alla ISO 22196:2011, fornisce indicazioni più precise sulla 
   <italic>performance</italic> del materiale nell’ambiente di destinazione. Inoltre, poiché molti batteri multiresistenti possono sopravvivere diversi giorni sulle superfici sanitarie, un’azione battericida rapida è certamente un aspetto non trascurabile ai fini della corretta individuazione del NA da impiegare quale misura di protezione collettiva da agenti infettivi veicolati da oggetti o mani di pazienti e operatori.
  </p>
 </sec>
</abstract>
