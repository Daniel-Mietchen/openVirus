<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le persone che necessitano di assistenza in RSA presentano con frequenza rilevante condizioni sanitarie di rischio caratterizzate da comorbosità, severità ed instabilità clinica.</p>
  <p>Sulla base dei flussi informativi disponibili, si è implementato un sistema per la profilazione del rischio delle unità di offerta (UDO) presenti sul territorio dell’ATS di Pavia, che tenesse in considerazione le condizioni di rischio basali degli utenti. Il ranking di rischio ottenuto, rispetto ad alcuni indicatori prescelti, è stato corretto per diversi confondenti e per le correlazioni fra utenti appartenenti alla stessa struttura, evitando possibili distorsioni dei risultati.</p>
 </sec>
 <sec>
  <title>MATERIALI E METODI</title>
  <p>Per ottenere un corretto ranking del rischio delle strutture rispetto all’indicatore di esito prescelto, secondo un approccio di 
   <italic>risk adjustment</italic> che consideri le diverse caratteristiche degli utenti e delle UDO in esame, si è adottato il modello 
   <italic>multilevel</italic> al fine di considerare la possibile correlazione esistente tra gli utenti appartenenti alla stessa struttura. La scelta delle variabili da inserire nel modello
   <italic/>, ha cercato di identificare dei predittori che riuscissero a intercettare lo stato di salute del paziente e nello stesso tempo a standardizzare le condizioni dovute all’età, al sesso o alla durata del ricovero.
  </p>
 </sec>
 <sec>
  <title>RISULTATI</title>
  <p>Al fine di valutare l’efficacia delle cure erogate, le RSA presenti sul territorio sono state valutate rispetto a quattro 
   <italic>outcomes</italic>, proxi della qualità del servizio erogato: presenza di lesioni da decubito, numero di accessi in Pronto Soccorso in periodo di ricovero in RSA, presenza di contenzione e presenza di cadute. I risultati del modello applicato consentono di ottenere sia un ranking di rischio delle strutture al netto dei confondenti precedentemente esposti sia un quadro dei fattori di rischio che maggiormente impattano gli outcomes clinici considerati.
  </p>
  <p>Dal ranking delle RSA, rispetto a ciascuno dei quattro indicatori, si deducono quelle strutture che discostano significativamente dalla media e che quindi, potrebbero essere associate ad una minore qualità di servizio erogato rispetto alle restanti strutture.</p>
 </sec>
 <sec>
  <title>CONCLUSIONI</title>
  <p>Lo studio è volto a creare un sistema di valutazione delle performance delle strutture sociosanitarie a supporto delle attività di controllo dell’ATS, fornendo un quadro dei fattori di rischio maggiormente associati al fenomeno considerato.</p>
  <p>L’approccio metodologico adottato è estendibile anche alla valutazione di altre tipologie di strutture sanitarie e sociosanitarie considerando i confondenti e gli indicatori più idonei all’analisi del fenomeno, disponibili nei debiti informativi.</p>
 </sec>
</abstract>
