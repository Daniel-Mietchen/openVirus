<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Negli ospedali Europei si verificano ogni anno circa 5 milioni di ICA. In Italia circa 200.000 sono prevenibili con l’adozione di misure assistenziali utili a ridurre la trasmissione di microrganismi da un paziente all’altro: l’igiene delle mani rappresenta un principio cardine della prevenzione delle infezioni nella quotidianità della vita sociale e negli ambienti sanitari.</p>
  <p>L’AOU di Sassari, in linea con l’attuale Piano Regionale di Prevenzione e aderendo alla campagna OMS “
   <italic>Clean Care is Safer Care</italic>”, ha ideato un intervento multimodale per incrementare l’adesione all’igiene delle mani negli operatori sanitari e nei cittadini.
  </p>
 </sec>
 <sec>
  <title>METODI</title>
  <p>È stata strutturata una strategia multimodale che ha integrato il progetto aziendale sulla valutazione dell’adesione all’igiene delle mani nei 5 momenti OMS prima e dopo incontri di Formazione sul campo in 10 reparti pilota, da estendersi a tutti nel secondo anno con attività di comunicazione e promozione dell’igiene delle mani organizzato in: 
   <list list-type="order">
    <list-item>
     <p>giornate di informazione e sensibilizzazione rivolte a tutti i soggetti afferenti ai Presidi Ospedalieri del Distretto Sanitario di SS;</p>
    </list-item>
    <list-item>
     <p>utilizzo di materiale divulgativo su supporto fisico e virtuale;</p>
    </list-item>
    <list-item>
     <p>promozione dell’iniziativa “Sfida Creativa” sul tema in oggetto rivolta agli studenti universitari dei corsi di laurea in Medicina e Chirurgia, Odontoiatria e Professioni Sanitarie.</p>
    </list-item>
   </list>
  </p>
 </sec>
 <sec>
  <title>RISULTATI</title>
  <p>L’adesione globale alla pratica dell’igiene delle mani nei reparti valutati è notevolmente aumentata successivamente alla formazione. La Sfida creativa ha visto un ampio coinvolgimento degli studenti universitari che hanno prodotto diversi elaborati tra poster, roll-up, brochure, locandine e altre arti grafiche.</p>
  <p>Nei reparti aziendali sono stati installati 300 dispenser di gel alcolico aggiuntivi e predisposti 10 totem negli ingressi per i visitatori corredati di poster esplicativi, locandine e brochure.</p>
  <p>Per celebrare la giornata mondiale dell’Igiene delle mani, agli ingressi dell’Azienda sono stati predisposti stand muniti di gel alcolico e il personale con l’ausilio di box pedagogico ha illustrato ad oltre 1.000 visitatori l’importanza delle corrette modalità di esecuzione dell’igiene delle mani con un feedback altamente positivo.</p>
 </sec>
 <sec>
  <title>CONCLUSIONI</title>
  <p>In maniera proattiva, a conclusione della prima fase del progetto, il 6 maggio è stato organizzato un evento per illustrare i risultati raggiunti e sono stati premiati gli elaborati più originali unitamente al reparto nel quale è stata registrata l’adesione maggiore alle corrette pratiche di igiene.</p>
 </sec>
</abstract>
