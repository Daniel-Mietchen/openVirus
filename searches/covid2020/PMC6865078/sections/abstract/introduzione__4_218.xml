<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le bevande alcoliche sono comunemente consumate in tutto il mondo, durante i pasti o al di fuori. Sebbene il consumo di bevande alcoliche sia normalmente accettato nella nostra società, l’abuso di alcol tra gli studenti è un problema che non deve essere sottovalutato perché può danneggiare la salute mentale e globale dell’individuo influenzando negativamente il rendimento universitario e di conseguenza anche quello futuro professionale, con ricaduta finale sulla salute dei pazienti. Il nostro studio si è concentrato in particolare sugli studenti di infermieristica dell’Università di Palermo dei tre anni di corso con l’obiettivo di stimare la prevalenza del consumo a rischio di alcol e di analizzarne i fattori associati.</p>
 </sec>
 <sec>
  <title>MATERIALI E METODI</title>
  <p>Nell’Aprile 2019 è stato somministrato un questionario a tutti gli studenti di infermieristica dell’Università di Palermo dei tre anni di corso, accompagnato da un consenso informato. È stato utilizzato il TEST AUDIT-C (Alcohol Use Disorders Identification Test-Consumption) per valutare il consumo rischioso di alcol. È stata eseguita una regressione logistica multivariabile. Il livello di significatività statistica scelto per tutte le analisi era 0,05. I risultati sono stati analizzati utilizzando la versione 14 del software statistico STATA. I risultati sono espressi come Odds Ratio aggiustato (aOR) con intervallo di confidenza del 95% (IC 95%).</p>
 </sec>
 <sec>
  <title>RISULTATI</title>
  <p>il questionario è stato sottoposto a 498 studenti, 200 del primo anno, 152 del secondo e 146 del terzo. In questo ultimo gruppo 5 non lo hanno completato: 2 hanno rifiutato il consenso, 3 non sono stati rintracciati. Degli intervistati il 67,55% sono donne. L’età media è di 21,88 anni (DS ± 3,38). Il modello di regressione logistica multivariabile mostra che il rischio di avere un consumo rischioso di alcol è significativamente associato alle seguenti variabili indipendenti: genere femminile (aOR 1,91); Classe di età &lt; 22 anni (aOR 2,49) ed essere attualmente fumatore (aOR 3,35).</p>
 </sec>
 <sec>
  <title>CONCLUSIONI</title>
  <p>Alla luce dei risultati ottenuti sarebbe opportuno che l’Università organizzasse campagne di informazione e formazione volte a prevenire l’alcolismo e i rischi ad esso associati, cercando di istruire gli studente sui problemi di salute e sui costi economici e sociali che le patologie legate all’abuso di alcol hanno sulla salute pubblica e su loro stessi, rivolgendo particolare attenzione alle classi rappresentate dal sesso femminile con una età inferiore a 22 anni.</p>
 </sec>
</abstract>
