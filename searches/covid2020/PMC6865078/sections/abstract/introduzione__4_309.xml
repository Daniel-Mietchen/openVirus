<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il progetto mira soprattutto al potenziamento delle funzioni esecutive nei ragazzi, in particolare al miglioramento delle capacità di regolazione delle emozioni e dell’autocontrollo, ovvero anche l’impulsività. L’obiettivo è sviluppare competenze di base per promuovere la maturazione delle life skills, i fattori psicologici proattivi, prevenire il disagio giovanile, i disturbi del comportamento che spesso si manifestano o originano nell’età evolutiva.</p>
 </sec>
 <sec>
  <title>MATERIALI E METODI</title>
  <p>Il programma si è svolto nelle classi seconde delle scuole secondarie di I grado e prevede l’utilizzo di esercizi comportamentali, tecniche e pratiche contemplative semplificate per i ragazzi (es. Mindfulness). Aumento della consapevolezza che i ragazzi hanno di se, gestione dello stress, controllo dell’impulsività, senza generare dipendenza da supporto esterno, sono competenze rese efficaci da queste pratiche.</p>
  <p>Una parte del programma d’intervento riguarda l’esplorazione, l’insegnamento e la discussione delle funzioni mentali e dei loro correlati cerebrali. Precondizione è stata la formazione degli operatori sanitari, dei docenti delle classi coinvolte, la coprogettazione e la divulgazione delle attività a genitori e stakeholder del territorio. Gli esperti esterni hanno insegnato/trasmesso le diverse pratiche attraverso 10 incontri in classe, ripetute poi dai ragazzi con docenti formati.</p>
 </sec>
 <sec>
  <title>RISULTATI</title>
  <p>Il risultato principale emerso da questa ricerca è che l’intervento sperimentale è risultato essere efficace nell’aumentare la capacità di inibire una risposta inadeguata ma allo stesso tempo molto disponibile (componente critica del Go-NoGo task). Tale miglioramento, però, è stato riscontrato solo nelle femmine, mentre i maschi hanno avuto prestazioni simili al gruppo di controllo.</p>
  <p>Questo risultato è inoltre in linea con il risultato del Temporal Discounting Task, da cui risulta che a T2 il gruppo sperimentale è leggermente più propenso del gruppo di controllo a inibire la gratificazione immediata a favore di un guadagno differito di entità maggiore, e di nuovo le femmine sono state quelle a preferire questa scelta più matura rispetto ai maschi (non si è comunque ottenuta una significatività statistica).</p>
 </sec>
 <sec>
  <title>CONCLUSIONI</title>
  <p>Occorrono ulteriori studi per valutare la robustezza del risultato e capire perché l’intervento sia stato maggiormente efficace nelle femmine.</p>
  <p>I dati suggeriscono che il modello d’intervento può rappresentare una promettente strategia di potenziamento delle funzioni esecutive.</p>
  <p>Gli effetti misurati vanno nella direzione di quelli attesi dal modello di intervento, nonostante la dose di esercizi e training cognitivi e comportamentali sia stata drasticamente ridimensionata per inserirsi negli spazi limitati ottenuti per l’intervento negli orari e nella normale organizzazione della didattica.</p>
 </sec>
</abstract>
