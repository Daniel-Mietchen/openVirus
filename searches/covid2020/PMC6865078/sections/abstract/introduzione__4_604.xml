<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Lo studio si pone l’obiettivo di indagare le conoscenze possedute da pazienti e personale in merito al fumo in un presidio riabilitativo di due poli di erogazione a Roma (Presidio Centro 3 della Fondazione don Carlo Gnocchi ONLUS).</p>
  <p>Lo scopo dello studio è valutare il grado di aderenza degli operatori e dei degenti alle misure preventive poste in essere dall’azienda nella campagna antifumo.</p>
 </sec>
 <sec>
  <title>MATERIALI E METODI</title>
  <p>Si esegue uno studio sperimentale prospettico con valutazione effettuata mediante questionario standardizzato a risposta multipla. Si somministra a 100 operatori e 100 degenti nei due centri citati in precedenza al tempo 0. Si procede poi ad uno specifico intervento formativo/informativo sul tema del fumo di sigaretta. Si somministra alla fine della formazione lo stesso strumento per verificare se ci sono state modifiche nelle conoscenze e negli atteggiamenti.</p>
 </sec>
 <sec>
  <title>RISULTATI</title>
  <p>Nei risultati si evidenzia un incremento della consapevolezza inerente ai rischi che il fumo comporta nei luoghi di lavoro, con la conseguente implementazione di best practices improntate al miglioramento delle condizioni di salute di pazienti ed operatori.</p>
 </sec>
 <sec>
  <title>CONCLUSIONI</title>
  <p>L’implementazione dell’acquisizione di nozioni circa i rischi legati al fumo in ambito sanitario apporta notevoli benefici in termini di senso civico, di sensibilizzazione relativamente alle problematiche cagionate dal fumo passivo nonché di educazione delle persone nei luoghi di degenza sanitaria con evidente beneficio in termine di salute per sé e per gli altri.</p>
 </sec>
</abstract>
