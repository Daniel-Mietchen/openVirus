<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Gli antibiotici sono tra i farmaci maggiormente prescritti nelle unità di Terapia Intensiva Neonatale (TIN), in particolare nei neonati ≤ 28 settimane di età gestazionale e con peso alla nascita ≤ 1.000 g. In questi pazienti, la terapia antibiotica è frequentemente somministrata empiricamente o come profilassi già nelle prime ore di vita e prolungata per diverse giornate, anche in assenza di una chiara diagnosi d’infezione. Lo scopo di questo studio è analizzare la prevalenza di utilizzo di questa terapia antibiotica precoce e prolungata e le variabili ad esso associate.</p>
 </sec>
 <sec>
  <title>MATERIALI E METODI</title>
  <p>Sono stati analizzati retrospettivamente i dati della sorveglianza attiva condotta sui neonati transitati presso la TIN dell’A.O. Ospedali Riuniti di Ancona dal 2008 al 2018. Sono stati selezionati pazienti nati fino alla 28° settimana di gestazione e con peso alla nascita ≤ 1.000 g (
   <italic>Extremely Low Birth Weight, ELBW</italic>). Si è definita 
   <italic>precoce</italic> (
   <italic>Early</italic>) la terapia antibiotica iniziata entro 72 h dalla nascita e 
   <italic>prolungata</italic> (
   <italic>Prolonged</italic>) quella proseguita per almeno 5 giorni. Sono state analizzate le prevalenze dei soggetti che hanno ricevuto 
   <italic>Early and Prolonged Antibiotic Therapy</italic> (
   <italic>EaPr</italic>) nei vari anni in studio e sono state ricercate possibili associazioni tra 
   <italic>EaPr</italic> e altre variabili, tramite analisi bivariate e multivariate. Il livello di significatività statistica è stato fissato a 0,05.
  </p>
 </sec>
 <sec>
  <title>RISULTATI</title>
  <p>Sono stati inclusi nel campione in studio 276 neonati. La percentuale complessiva di pazienti che ha ricevuto 
   <italic>EaPr</italic> è stata del 30,8%, registrando tuttavia negli anni ampie oscillazioni (MIN 9,1% nel 2014, MAX 53,3% nel 2018). Solo il 5,9% dei pazienti che ha ricevuto 
   <italic>EaPr</italic> è deceduto contro il 18,3% di chi non l’ha ricevuta (p &lt; 0,05). 
   <italic>EaPr</italic> è stata più frequente nelle femmine (37,7%) rispetto ai maschi (29,9%) (p &lt; 0,05). Tramite regressione logistica, aggiustando per presenza di evento infettivo, utilizzo di ventilazione meccanica e device vascolari, la somministrazione di 
   <italic>EaPr</italic> è risultata protettiva (OR 0,24; IC95% 0,07-0,84; p &lt; 0,05), così come il sesso femminile (OR 0,37; IC95% 0,14-0,98; p &lt; 0,05) rispetto all’outcome decesso.
  </p>
 </sec>
 <sec>
  <title>CONCLUSIONI</title>
  <p>Questo studio ha permesso di quantificare il ricorso alla terapia antibiotica precoce e prolungata, mostrando, in questa fascia di pazienti particolarmente a rischio, un’associazione tra essa e una diminuzione della mortalità globale. Sarebbe opportuno condurre ulteriori studi per meglio valutare questa associazione e pesare l’importanza della precocità e del prolungamento della terapia antibiotica presi singolarmente.</p>
 </sec>
</abstract>
