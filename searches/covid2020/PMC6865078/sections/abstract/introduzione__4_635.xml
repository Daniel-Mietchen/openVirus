<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nell’organizzazione del reparto del Pronto Soccorso (PS), un elemento fondamentale è la suddivisione in moduli per ambiti di tipologia e competenza e, indipendentemente dal livello di assistenza fornito.</p>
  <p>A partire da ciò vengono valutati tutti i percorsi e i collegamenti che ci devono essere tra i moduli. Gli aspetti imprescindibili nel progetto degli spazi sono: 
   <list list-type="bullet">
    <list-item>
     <p>accessi differenziati dei pazienti barellati e deambulanti;</p>
    </list-item>
    <list-item>
     <p>accettazione degli utenti attraverso il triage;</p>
    </list-item>
    <list-item>
     <p>distinzione tra le zone destinate all’emergenza e all’urgenza;</p>
    </list-item>
    <list-item>
     <p>collegamenti diretti con le aree funzionali sanitarie correlate al PS;</p>
    </list-item>
    <list-item>
     <p>stazionamento dei pazienti e/o in attesa di ricovero;</p>
    </list-item>
    <list-item>
     <p>dimissione o avvio del percorso di continuità assistenziale.</p>
    </list-item>
   </list>
  </p>
 </sec>
 <sec>
  <title>MATERIALI E METODI</title>
  <p>È stata condotta un’analisi di layout di diversi PS – considerati best practices – di ospedali italiani (6 casi studio con accessi annui compresi tra 35.000 e 70.000, 6 tra 70.000 e 100.000, e 4 tra 100.000 e 130.000), compresivi anche di DEA di I e II livello. I casi studio sono stati comparati attraverso una serie di criteri di analisi puntuali a partire dal dimensionamento in metri quadri, il numero di locali e box visita, e le relazioni funzionali e spaziali con le aree sanitarie di riferimento al dipartimento di emergenza per poter sviluppare delle considerazioni sui trend di progettazione, organizzazione e dimensionamenti rispetto ai volumi di attività erogate.</p>
 </sec>
 <sec>
  <title>RISULTATI</title>
  <p>L’analisi e la comparazione dei casi studio ha permesso di definire i trend principali presenti in Italia evidenziando, in particolare, le seguenti tematiche: modello organizzativo (per codice di priorità o di intensità di cura); dimensionamento delle area di attesa interne ed esterne; numero delle postazioni e box, e ambulatori; spazi operativi correlati all’emergenza, quali le aree di decontaminazione, la camera calda, l’Osservazione Breve Intensiva, ecc.; la distanza e i principali dati relativi al blocco operatorio per emergenze, il dipartimento di emergenza, la terapia intensiva, la diagnostica per immagini ecc.</p>
 </sec>
 <sec>
  <title>CONCLUSIONI</title>
  <p>Alla luce dei trend progettuali, organizzativi e gestionali, e dei dimensionamenti dell’area del PS attraverso i volumi di attività, il seguente studio – attraverso un data analysis – ha permesso di definire i dimensionamenti ottimali, stimando il trend di superficie medio in funzione per gli accessi annuali, e il numero di postazioni di shock room, box e ambulatori utili per il predimensionamento di un’area di PS.</p>
  <p>Prossimo step del lavoro di ricerca è quello di indagare il dimensionamento e numero di postazioni, a partire dai volumi di attività, delle aree che compongono il DEA.</p>
 </sec>
</abstract>
