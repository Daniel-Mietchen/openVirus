<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Precedenti studi hanno dimostrato che i coordinatori infermieristici delle Marche ritengono che spesso, gli infermieri neoassunti presentano competenze inadeguate, tra l’altro, nei processi di comunicazione (interdisciplinare e con il paziente e caregiver) e di promozione della salute, sia nel setting ospedaliero che territoriale. L’Università occupa il nodo centrale tra la formazione degli studenti e le competenze degli operatori sanitari impegnati nell’assistenza, pertanto la verifica dell’efficacia della formazione assume un ruolo prioritario. L’obiettivo del nostro lavoro è verificare l’efficacia formativa del modulo in Promozione della Salute in modalità blended e-learning mediante il modello di Kirkpatrick.</p>
 </sec>
 <sec>
  <title>MATERIALI E METODI</title>
  <p>Il modulo di Promozione della Salute è stato strutturato in modalità blended e-learning nell’anno accademico 2018-2019, alternando lezioni frontali a video-lezioni. I temi trattati sono stati le strategie di comunicazione nella promozione della salute, la metodologia di pianificazione di interventi della salute, l’empowerment, i modelli teorici di riferimento per la pianificazione di interventi di promozione della salute. L’efficacia della formazione è stata analizzata mediante il modello di Kirkpatrick, o gerarchico, che prevede la valutazione di livelli successivi. Il primo livello valuta la reazione, ossia l’opinione dei destinatari dell’attività; il secondo livello riguarda l’apprendimento, il terzo livello valuta il comportamento sul lavoro, il quarto livello è l’impatto organizzativo della formazione.</p>
 </sec>
 <sec>
  <title>RISULTATI</title>
  <p>Il primo livello è stato affrontato mediante la somministrazione di un questionario ad-hoc al termine del corso. Il questionario è stato somministrato a 29 studenti ed è stato compilato da 24 di loro (response rate 82.7%). Il 75% ha giudicato efficaci i materiali e le attività on-line (n = 18); il 95% ha considerato facile l’accesso al materiale (n = 23) ed il 75% ha giudicato esaurienti le istruzioni fornite dal docente sulla modalità di utilizzo della piattaforma e-learning (n = 18). Il 100% degli studenti ha dichiarato di aver gradito la modalità di insegnamento e-learning.</p>
  <p>Il secondo livello è stato valutato mediante il voto ottenuto al termine del Corso di Sanità Pubblica. Nessuno studente è stato bocciato. La valutazione media degli studenti è stata 25.6/30.</p>
  <p>L’efficacia nel terzo livello verrà valutata sulla base dei cambiamenti dell’opinione dei coordinatori infermieristici della regione Marche riguardo alle competenze comunicative e di promozione della salute degli infermieri neoassunti, la cui rilevazione è già stata avviata.</p>
 </sec>
 <sec>
  <title>CONCLUSIONI</title>
  <p>La metodologia e-learning in Promozione della Salute si è dimostrata efficace al primo ed al secondo livello della qualità della formazione. La valutazione dei successivi livelli consentirà di confermare questi risultati preliminari.</p>
 </sec>
</abstract>
