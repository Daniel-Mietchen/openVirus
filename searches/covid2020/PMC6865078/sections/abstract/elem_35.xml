<?xml version="1.0" encoding="UTF-8"?>
<abstract>
 <p>Una delle più rilevanti e più lungamente inattuate innovazioni del D.Lgs 81/2008 è stata rappresentata dall’estensione delle responsabilità del Medico Competente (MC) alla promozione della salute dei lavoratori, indipendentemente dai rischi specifici presenti sui luoghi di lavoro e dalla persistente missione operativa di evitare l’insorgenza ovvero individuare precocemente malattie professionali o correlate al lavoro 
  <sup>
   <xref rid="art036_ref1" ref-type="bibr">1-3</xref>
  </sup>. La promozione della salute sui luoghi di lavoro (o Workplace Health Promotion, WHP) può essere definita come una strategia complessa di programmi di miglioramento organizzativo, della salute e del benessere psicofisico dei lavoratori, definita dal quadro Europeo come “lo sforzo congiunto di imprese, addetti e società per migliorare la salute e il benessere dei lavoratori” 
  <sup>
   <xref rid="art036_ref4" ref-type="bibr">4</xref>
  </sup>. La WHP è quindi strettamente collegata alla definizione di salute e di promozione della salute quali definite dalla Carta di Ottawa del 1986 
  <sup>
   <xref rid="art036_ref3" ref-type="bibr">3</xref>
   <xref rid="art036_ref5" ref-type="bibr">5</xref>
  </sup>. Corollario all’interpretazione della salute non più semplicemente quale assenza di malattia, ma come interazione positiva della sfera fisica, mentale e sociale dell’individuo è che il posto di lavoro, ambito nel quale l’individuo spende buona parte della propria vita attiva, divenga un luogo prioritario per promuovere la salute e più in generale i corretti stili di vita 
  <sup>
   <xref rid="art036_ref1" ref-type="bibr">1</xref>
   <xref rid="art036_ref2" ref-type="bibr">2</xref>
   <xref rid="art036_ref5" ref-type="bibr">5</xref>
   <xref rid="art036_ref6" ref-type="bibr">6</xref>
  </sup>.
 </p>
 <p>Ancora in qualche modo vincolata all’approccio tabellare e rigido promosso dal pregresso quadro normativo (i.e. DPR 547/55, DPR 303/56, nonché il coordinato rappresentato dal D.Lgs 277/1991 e D.Lgs 626/1994), e nonostante la presenza di linee guida nazionali ed internazionali 
  <sup>
   <xref rid="art036_ref6" ref-type="bibr">6</xref>
  </sup>, nonché di uno specifico obiettivo europeo esplicitato dalla Dichiarazione del Lussemburgo del 1997 
  <sup>
   <xref rid="art036_ref4" ref-type="bibr">4</xref>
  </sup>, la medicina del lavoro italiana ha solo recentemente abbracciato la WHP quale bagaglio operativo del MC italiano, in un contesto nazionale che permane estremamente complesso ed eterogeneo. Nonostante alcune regioni, come l’Emilia Romagna tramite l’iniziativa “Luoghi di Prevenzione” (
  <ext-link ext-link-type="uri" xlink:href="www.luoghidiprevenzione.it/Home/" xmlns:xlink="http://www.w3.org/1999/xlink">www.luoghidiprevenzione.it/Home/</ext-link>), abbiano non solo richiamato le responsabilità dei MC già esplicitate dal D.Lgs 81/2008 (i.e. art 25: “il medico competente collabora anche ‘alla attuazione e valorizzazione di programmi volontari di promozione della salute, secondo i principi della responsabilità sociale’”), ma altresì investito tempo e risorse per mettere a disposizione di questi ultimi un modello formativo e organizzativo per la progettazione e la realizzazione di interventi di promozione della salute e per la costruzione di competenze, la diffusione delle pratiche di WHP è tuttora insoddisfacente 
  <sup>
   <xref rid="art036_ref3" ref-type="bibr">3</xref>
   <xref rid="art036_ref7" ref-type="bibr">7</xref>
  </sup>. Tra i programmi WHP avvallati da parte dell’European Network for Workplace Health Promotion (ENWHP) sono generalmente previsti: la promozione di una corretta alimentazione, il contrasto al fumo di tabacco, la promozione dell’attività fisica e della sicurezza stradale anche per tramite di una “mobilità sostenibile”, il contrasto al consumo dannoso di alcool e altre dipendenze, la promozione della conciliazione vita lavoro ed infine il benessere sul lavoro 
  <sup>
   <xref rid="art036_ref8" ref-type="bibr">8</xref>
   <xref rid="art036_ref9" ref-type="bibr">9</xref>
  </sup>. All’atto pratico, le poche statistiche nazionali a disposizione, per altro estrapolate da uno strumento assai critico quale l’Allegato 3B ex D.Lgs 81/2008, lasciano intendere che il MC continui a considerare tale ambito operativo del tutto ancillare alla più convenzionale Sorveglianza Sanitaria dei lavoratori 
  <sup>
   <xref rid="art036_ref2" ref-type="bibr">2</xref>
  </sup>. La diffusione della sorveglianza sanitaria dei lavoratori secondo i presupposti del D.Lgs 81/2008, un sostanziale unicum nel contesto operativo europeo ed internazionale 
  <sup>
   <xref rid="art036_ref10" ref-type="bibr">10</xref>
  </sup>, costituirebbe del resto un’occasione unica nel nostro Paese per contattare un gran numero di soggetti che in molti casi non si sarebbero recati volontariamente dal medico, consentendo intrinsecamente un’apertura importante verso una maggiore sensibilizzazione ai problemi degli stili di vita e del benessere, in particolare per quei contesti lavorativi di piccole dimensioni, in cui il ruolo del MC può essere più critico e decisivo 
  <sup>
   <xref rid="art036_ref1" ref-type="bibr">1</xref>
   <xref rid="art036_ref9" ref-type="bibr">9</xref>
   <xref rid="art036_ref11" ref-type="bibr">11</xref>
  </sup>. Sfortunatamente, benché non sia ancora disponibile una decisiva evidenza scientifica, in particolare relativa al nostro Paese, molte esperienze indicano che la buona efficacia degli interventi di WPH sembri crescere proporzionalmente con il numero degli impiegati e con il crescere delle dimensioni, organizzazioni e budget delle aziende che li promuovono 
  <sup>
   <xref rid="art036_ref1" ref-type="bibr">1</xref>
   <xref rid="art036_ref2" ref-type="bibr">2</xref>
   <xref rid="art036_ref5" ref-type="bibr">5</xref>
   <xref rid="art036_ref6" ref-type="bibr">6</xref>
   <xref rid="art036_ref8" ref-type="bibr">8</xref>
   <xref rid="art036_ref9" ref-type="bibr">9</xref>
  </sup>. In altre parole, ben lungi dall’ottenere una più capillare diffusione della WHP anche nei contesti meno strutturati, quello che si va concretizzando è un contesto estesamente ed impropriamente dicotomizzato. Da una parte, aziende di piccole dimensioni e/o artigianali, con limitato o sostanzialmente nullo accesso ad interventi WHP. Dall’altro, le grandi aziende, nelle quali, forse indirettamente beneficiando dell’identificazione come intervento ai limiti dei c.d. “benefit aziendali”, la sussistenza della WHP e l’efficacia degli interventi promossi nel suo contesto sembrano spesso più correlati al costo dell’appalto per la sorveglianza sanitaria e/o al relativo budget che alla loro effettiva opportunità/necessità, e quindi ad un effettivo disegno preventivo. Il che, all’atto pratico, estende i dubbi relativi ad opportunità e correttezza di tanti interventi “promozionali” anche ad alcuni ambiti della WHP, che in questo contesto rischia di diventare sul lungo periodo una forma di “moltiplicazione di spesa” 
  <sup>
   <xref rid="art036_ref1" ref-type="bibr">1</xref>
   <xref rid="art036_ref12" ref-type="bibr">12</xref>
   <xref rid="art036_ref13" ref-type="bibr">13</xref>
  </sup>.
 </p>
 <p>Quest’ultimo aspetto è particolarmente critico: se da un lato gli interventi propri della WHP non prevedono stringenti vincoli operativi (fatta parziale eccezione per il solo contrasto dell’alcolismo), e quindi non prevedono nemmeno sanzioni in caso di inadempienze, in pochissimi casi essi sono valutati con rigorose metodiche di analisi del rapporto costo/benefici (o con ROI, ad esempio). Probabilmente in quanto risiedenti in questa “zona grigia”, gli interventi di WHP non sono spesso menzionati nei report ufficiali relativi alla attività di controllo espletata dagli Organi di vigilanza,e sembrano anche carenti nelle strutture industriali, artigianali, ed anche in molte strutture sanitarie territoriali (salvo la tematica vaccinale) 
  <sup>
   <xref rid="art036_ref1" ref-type="bibr">1</xref>
   <xref rid="art036_ref2" ref-type="bibr">2</xref>
   <xref rid="art036_ref5" ref-type="bibr">5</xref>
   <xref rid="art036_ref6" ref-type="bibr">6</xref>
   <xref rid="art036_ref8" ref-type="bibr">8</xref>
   <xref rid="art036_ref9" ref-type="bibr">9</xref>
   <xref rid="art036_ref12" ref-type="bibr">12</xref>
   <xref rid="art036_ref13" ref-type="bibr">13</xref>
  </sup>.
 </p>
 <p>In una visione olistica e attuale, in cui si prospetta una promozione della salute di tipo tipicamente interdisciplinare, i programmi di WHP, non solo e non soltanto dovrebbero mirare alla creazione di ambienti che consentano di offrire un adeguato supporto alle persone per il perseguimento della salute in condizioni di vita e di lavoro, ma dovrebbero sviluppare maggiormente la opportunità di procedere alla realizzazione di situazioni dalle quali ne derivino maggiore sicurezza e gratificazione (assenza di condizioni di stress lavoro-correlato, accomodamento ragionevole, aumento capacità di resilienza imparando a far fronte in modo positivo a qualunque effetto traumatico). Il conseguimento di tale obiettivo passa pertanto attraverso la necessaria collaborazione di tutti i professionisti operanti nel contesto della prevenzione, in primis certamente il MC aziendale, ma anche gli operatori dei Servizi di Vigilanza e del Dipartimento di Prevenzione, nonché del personale direttamente coinvolto nella ricerca biomedica, affinché gli interventi siano appropriatamente disegnati, applicati e promossi in tutti i luoghi di lavoro in cui una certa attività di WHP possa essere utile ed appropriata, e non solo sulla base delle disponibilità economiche del Datore di Lavoro. Ed affinché, al tempo stesso, interventi che non trovino effettiva base di evidenza, e che potrebbero contribuire esclusivamente ad una inutile moltiplicazione della spesa pubblica (e.g. i cosiddetti “screening cardiovascolari”, che raramente scoprono effettive condizioni patologiche precliniche, e che più spesso si limitano a tramutare il cittadino in paziente/cliente di ripetuti, costosi e vieppiù inutili controlli laboratoristici e strumentali) siano tempestivamente interrotti. Ovviamente ciò richiede la collaborazione di un ulteriore “role player” nella WHP, e cioè rappresentanze dei lavoratori adeguatamente informate e formate.</p>
</abstract>
