<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il burnout è un processo stressante che ha avuto negli ultimi anni una crescente prevalenza con il conseguente aumento dei costi connesso a un urgente bisogno di interventi di prevenzione.</p>
  <p>Il burnout, principalmente legato alle cosiddette professioni d’aiuto, ha raggiunto ultimamente anche nei Docenti Universitari i livelli tipici degli operatori sanitari che rappresentano in letteratura i soggetti a rischio più elevato.</p>
  <p>Secondo la recentissima pubblicazione del manuale ICD-11 dell’OMS risulta che il Burnout può essere oggetto di diagnosi medica e appare nella sezione sui problemi relativi all’occupazione.</p>
  <p>Il riconoscimento del burnout come malattia professionale è di fondamentale importanza poiché questa sindrome, oltre ad avere un’azione diretta sull’individuo, determina un impatto negativo sul gruppo di lavoro. Conoscerne le cause determinanti consente di porre in essere mirate misure preventive.</p>
  <p>Lo studio, a carattere osservazionale, ha avuto lo scopo di determinare la prevalenza delle tre dimensioni del burnout tra i Docenti dell’Università degli Studi dell’Aquila e di analizzarne l’associazione con le caratteristiche socio-demografiche e con quelle relative al lavoro.</p>
 </sec>
 <sec>
  <title>MATERIALI E METODI</title>
  <p>L’indagine, effettuata nel 2018 su base volontaria e anonima, ha coinvolto tutto il personale Docente in servizio presso l’Università degli Studi dell’Aquila.</p>
  <p>I Docenti hanno compilato on line un foglio di lavoro in formato elettronico costituito da una scheda anagrafica e da 2 differenti questionari validati (Maslach Burnout Inventory, e General Health Questionnaire-12).</p>
  <p>È stata determinata la prevalenza nelle tre dimensioni di burnout: Esaurimento Emotivo, Depersonalizzazione e Realizzazione Personale.</p>
  <p>Sono state eseguite regressioni logistiche univariate per identificare i predittori delle singole dimensioni. Le associazioni sono state riportate come Odds Ratio e intervalli di confidenza al 95%.</p>
  <p>Tutti i test, eseguiti utilizzando Stata 12, sono stati considerati a due code e i valori di p ≤ 0,05 sono stati valutati statisticamente significativi.</p>
 </sec>
 <sec>
  <title>RISULTATI</title>
  <p>Un totale di 214 Docenti ha accettato di partecipare allo studio.</p>
  <p>In base ai punteggi ottenuti dal questionario MBI abbiamo riscontrato un alto livello di Esaurimento Emotivo nel 21,33%, un alto livello di Depersonalizzazione nel 28,99%, una bassa Realizzazione Personale nel 25,50% mentre il disagio psicologico è stato riferito dal 27,05% dei rispondenti.</p>
  <p>Il lavoro ha evidenziato che i rischi psicosociali rappresentano i più importanti predittori del burnout. Tra questi la non soddisfazione del rapporto con gli studenti e il rapporto ostile con i colleghi aumentano il rischio di Esaurimento Emotivo (OR = 6.96 p = 0.001, OR = 7.73 p = 0.003 rispettivamente).</p>
 </sec>
 <sec>
  <title>CONCLUSIONI</title>
  <p>La prevenzione dovrebbe essere indirizzata a favorire i rapporti interpersonali.</p>
 </sec>
</abstract>
