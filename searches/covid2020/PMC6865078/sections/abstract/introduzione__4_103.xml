<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le microplastiche hanno assunto una notevole importanza come contaminanti e, data la loro presenza ubiquitaria, esse rappresentano una minaccia sia per l’ambiente che per la salute umana. Ortaggi e frutta non sono mai stati studiati a tal riguardo poiché non esisteva un metodo analitico che ne permetteva la corretta determinazione numerica nelle frazioni più piccole (&lt; 10 µm) e dunque suscettibili di compartimentalizzazione tissutale.</p>
  <p>Scopo del nostro studio era indagare attraverso un nuovo metodo brevettato la presenza di microplastiche in ortaggi e frutta acquistate da tre siti: grande distribuzione, prodotti a Km zero e mercatini rionali.</p>
 </sec>
 <sec>
  <title>MATERIALI E METODI</title>
  <p>Il metodo applicato è stato brevettato a livello nazionale e internazionale. Il codice della richiesta presentata di estensione del brevetto internazionale in diversi paesi del mondo è PCT/IB2019/051838 del 7/03/2019, abbinato al brevetto italiano numero 102018000003337 del 7 marzo 2018. Brevemente, il campione essiccato (9 campioni di mele e 9 di broccoli) è stato mineralizzato, poi è seguita la sedimentazione delle particelle (ρ &gt; 1) e la loro dispersione su stub. Infine, l’identificazione, il conteggio e misurazione dei diametri delle particelle è stata effettuata mediante SEM-EDX.</p>
 </sec>
 <sec>
  <title>RISULTATI</title>
  <p>Microplastiche sono state rilevate per la prima volta in assoluto in tutti i campioni vegetali. Nelle mele e nelle lattughe della grande distribuzione erano presenti 1,20E + 06 e 1,17E + 06 microplastiche (diametri medi di 2,14 μm e 2,2 μm) rispettivamente. Nelle mele e lattughe dei campioni a Km zero, le microplastiche erano rispettivamente 1,97E + 05 e 5,02E + 05 (diametri medi di 3,62 μm e 2,6 μm). Nelle mele e lattughe dei mercatini rionali, infine, sono state quantificate 4,09E + 05 e 1,62E + 06 (diametri medi di 3,04 μm e 2,1μm) rispettivamente.</p>
 </sec>
 <sec>
  <title>CONCLUSIONI</title>
  <p>Le microplastiche (p/g) rilevate nei vegetali si attestano molto elevate. I campioni a km zero hanno mostrato una minore contaminazione (p/g) da microplastiche caratterizzate da diametri maggiori rispetto agli altri campioni. Le lattughe appaiono più contaminate rispetto alle mele. Tale dato può essere spiegato dalla maggiore difficoltà di traslocazione delle microplastiche nelle parti aeree delle piante o dalla compartimentalizzazione delle stesse nelle parti ipogee. Necessiterà verificare tale ipotesi con analisi più dettagliate in radici, culmo, foglie e frutti. Tale evidenza chiarisce che è possibile realizzare un metodo di fitoestrazione per la bonifica dei suoli da microplastiche (&lt; 10 µm). Per la prima volta è quantificata la microplastica in alimenti di origine vegetale aprendo scenari fino adesso non contemplati in sanità pubblica.</p>
 </sec>
</abstract>
