<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La Sanità Pubblica ha il mandato di indicare strumenti e pratiche atte al miglioramento della salute della popolazione.</p>
  <p>La produzione scientifica degli operatori di Sanità Pubblica dovrebbe pertanto riflettere l’impegno per l’individuazione, la valutazione e la gestione dei problemi di salute della popolazione.</p>
  <p>Lo scopo dell’elaborato è analizzare l’evoluzione della ricerca scientifica in Sanità Pubblica presentata ai Congressi della Società Italiana d’Igiene dal 1994 ad oggi.</p>
 </sec>
 <sec>
  <title>MATERIALI E METODI</title>
  <p>Gli specializzandi delle Scuole di Specializzazione in Igiene e Medicina Preventiva di Brescia e Novara hanno condotto uno studio osservazionale retrospettivo, analizzando i lavori presentati in 5 anni negli abstract book in occasione dei Congressi SItI degli anni 1994, 2000, 2006, 2012 e 2017.</p>
  <p>Per ogni abstract sono state esaminate le seguenti variabili: Area tematica, Disegno di studio, Area geografica di provenienza e afferenza istituzionale del primo autore (accademico/operatore).</p>
  <p>Sono stati esclusi gli Atti delle Conferenze Nazionali in quanto non equiparabili a quelli dei Congressi.</p>
 </sec>
 <sec>
  <title>RISULTATI</title>
  <p>In totale sono stati individuati 3095 contributi, con notevoli differenze tra un anno e l’altro (range: 447-831). Le Aree tematiche presentano una distribuzione sostanzialmente omogenea tra le macro-aree del paese (Nord, Centro, Sud e Isole), con le seguenti eccezioni: Stili di vita (45% al Nord), Sicurezza alimentare (44% al Sud e Isole), Organizzazione sanitaria (41% al Nord).</p>
  <p>L’organizzazione sanitaria (39% dei contributi), è l’area tematica di maggior interesse per gli operatori (18%), mentre la produzione nell’ambiente accademico è più incentrata su Ambiente e salute e Malattie infettive (rispettivamente 12% e 11%).</p>
  <p>Relativamente a disegno di studio, gli studi trasversali sono i più comuni in entrambi i settori (30% e 22% accademici e non, rispettivamente). Particolarmente scarsi sono risultati gli studi di laboratorio, soprattutto nel settore non accademico (2,5%).</p>
 </sec>
 <sec>
  <title>CONCLUSIONI</title>
  <p>La ricerca italiana in Sanità Pubblica si concentra al Nord per temi quali Stili di vita e Organizzazione sanitaria, mentre al Sud e Isole l’interesse è maggiormente rivolto alla Sicurezza alimentare. Il settore accademico ha una predilezione per i temi Ambiente e salute e Malattie infettive, mentre gli operatori si interessano maggiormente di Organizzazione sanitaria. Il tipo di studio più comunemente utilizzato è quello trasversale, verosimilmente per la maggiore facilità di esecuzione e i tempi relativamente brevi.</p>
 </sec>
</abstract>
