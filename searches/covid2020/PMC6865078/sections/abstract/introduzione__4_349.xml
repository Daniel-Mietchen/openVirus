<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Tra i fattori di rischio che favoriscono un aumento dei casi di legionellosi acquisita in comunità, negli ultimi anni sono stati considerati anche i cambiamenti climatici, in particolare l’incremento della temperatura. Scopo del nostro lavoro è stato quello di valutare la presenza di 
   <italic>Legionella</italic> nelle reti idriche e la distribuzione dei casi di legionellosi nelle strutture turistico-ricettive della regione Puglia attraverso un’analisi climatica e geostatistica.
  </p>
 </sec>
 <sec>
  <title>MATERIALI E METODI</title>
  <p>Nel periodo 2001-2017, la ricerca di 
   <italic>Legionella</italic> è stata effettuata in 6.638 campioni di acqua provenienti da 495 strutture pugliesi. Nello stesso periodo sono stati esaminati tutti i casi di legionellosi associati alle stesse strutture. Per la sorveglianza ambientale, è stata studiata l’associazione tra concentrazione di 
   <italic>Legionella</italic> nella rete idrica e temperatura dell’aria nel giorno di campionamento dell’acqua. Inoltre, è stato effettuato uno studio caso-controllo per verificare differenze statisticamente significative tra campioni positivi e negativi. La sorveglianza clinica è stata condotta analizzando i parametri climatici (temperatura dell’aria, escursione termica, umidità relativa, precipitazioni giornaliere) rilevati nel periodo di incubazione della malattia e nel mese di insorgenza dei sintomi.
  </p>
  <p>I punti di campionamento dell’acqua e le strutture turistiche esaminate sono stati georeferenziati con analisi “hot-spot”. L’analisi statistica è stata effettuata mediante software R version 3.5.1 (p &lt; 0.05 statisticamente significativo).</p>
 </sec>
 <sec>
  <title>RISULTATI</title>
  <p>Legionella è stata isolata nel 37% dei campioni di acqua, con un valore medio di 10.755,3 CFU/L. L’aumento della temperatura dell’aria e dell’escursione termica è risultato direttamente proporzionale alla carica microbica. L’analisi geostatistica ha rivelato che l’area con concentrazione più elevata di 
   <italic>Legionella</italic> nelle reti idriche coincideva con quella con il maggior numero di casi di malattia.
  </p>
  <p>Per quanto riguarda l’analisi climatica, si è verificato un maggior numero di casi (1 caso/123.628 arrivi) in autunno (settembre-ottobre) (p &lt; 0.0001), in coincidenza con maggiori precipitazioni ed escursioni termiche.</p>
 </sec>
 <sec>
  <title>CONCLUSIONI</title>
  <p>Gli operatori sanitari dovrebbero essere vigili sui casi di polmonite acquisita in comunità e tra la popolazione turistica durante determinate condizioni climatiche (piogge intense ed elevata escursione termica). L’approccio innovativo geo-statistico potrebbe essere applicato anche in altri contesti per valutare gli effetti delle condizioni climatiche sull’incidenza delle malattie infettive aerodiffuse e per definire il territorio su cui intervenire.</p>
 </sec>
</abstract>
