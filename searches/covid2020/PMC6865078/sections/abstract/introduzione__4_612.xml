<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La comparsa e la diffusione di batteri antibiotico-resistenti rappresentano una minaccia per la salute dei pazienti in ospedale e in comunità. La strategia globale necessaria per affrontare adeguatamente il fenomeno dell’antibiotico-resistenza non può essere attuata se non sono disponibili dati aggiornati e dettagliati a livello locale. Abbiamo, pertanto, raccolto e analizzato i dati di sensibilità agli antibiotici, di ceppi appartenenti a otto diverse specie batteriche, isolati da infezioni invasive nell’AOU “Mater Domini” di Catanzaro.</p>
 </sec>
 <sec>
  <title>MATERIALI E METODI</title>
  <p>Sono stati analizzati gli isolati dalla normale routine di laboratorio, relativi a emocoltura e liquor, ed è stata testata la rispettiva resistenza ai diversi antimicrobici nel periodo dal 1° gennaio al 31 dicembre 2018. I patogeni inclusi nella presente sorveglianza sono stati, tra i Gram-positivi, 
   <italic>Staphylococcus aureus</italic>, 
   <italic>Streptococcus pneumoniae</italic>, 
   <italic>Enterococcus faecalis</italic> e 
   <italic>Enterococcus faecium</italic>; tra i Gram-negativi, 
   <italic>Escherichia coli</italic>, 
   <italic>Klebsiella pneumoniae</italic>, 
   <italic>Pseudomonas aeruginosa</italic> e 
   <italic>Acinetobacter species. Le resistenze antibiotiche sono state espresse come resistenza ad antibiotici sentinella e resistenza combinata a più classi di antibiotici (MDR: multi-drug resistant, quando resistenti ad almeno un antibiotico in almeno 3 diverse classi).</italic> Per l’identificazione e la rilevazione della sensibilità agli antibiotici è stato utilizzato il sistema automatizzato Vitek2
   <sup>®</sup> (BioMerieux, Italia) rispondente ai criteri raccomandati dall’EUCAST (Ed.2018).
  </p>
 </sec>
 <sec>
  <title>RISULTATI</title>
  <p>Nel periodo di studio, 111 campioni rispondevano ai criteri d’inclusione. Più della metà riguardava pazienti di genere maschile (67,5%), con età media di 65,7 anni (± 13 DS) e le UU.OO. di Oncologia Medica (27%), Anestesia e Rianimazione (24,3%) e Cardiochirurgia (15,3%). I patogeni più frequentemente isolati sono stati le 
   <italic>Enterobacteriaceae</italic> (
   <italic>K. pneumoniae</italic> nel 26,1% ed 
   <italic>E. coli</italic> nel 23,4%) e 
   <italic>S. aureus</italic> (19,8%). Il 79,3% dei casi di 
   <italic>K. pneumoniae</italic> e il 34,6% di quelli di 
   <italic>E. coli</italic> sono stati classificati come MDR. Il 27,3% di 
   <italic>S. aureus</italic> risultava resistente all’oxacillina e più di due terzi di questi era MDR. Il 65,5% delle 
   <italic>K. pneumoniae</italic> ed il 100% degli 
   <italic>Acinetobacter baumannii</italic> isolati, risultavano resistenti alla classe dei 
   <italic>carbapenemi</italic>.
  </p>
 </sec>
 <sec>
  <title>CONCLUSIONI</title>
  <p>I dati riportati permettono di confrontare la nostra realtà locale con altre aree geografiche e di evidenziare azioni specifiche di miglioramento. Nel nostro contesto è emerso che la resistenza agli antibiotici, in particolare per le 
   <italic>Enterobacteriaceae</italic>, si mantiene superiore alla media italiana ed europea. Si tratta di un risultato molto preoccupante, atteso che, nei batteri Gram-negativi, gli antibiotici efficaci disponibili sono più limitati.
  </p>
 </sec>
</abstract>
