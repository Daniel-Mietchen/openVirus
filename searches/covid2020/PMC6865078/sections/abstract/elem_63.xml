<?xml version="1.0" encoding="UTF-8"?>
<abstract>
 <p>Ogni anno l’influenza stagionale rappresenta un problema di salute pubblica e le campagne di vaccinazione rappresentano la strategia più efficace per limitare la diffusione dell’influenza e il carico per il sistema sanitario. Per la stagione 2018/19, in Europa è stata autorizzata l’immissione in commercio quattro tipologie di vaccini antinfluenzali: i vaccini trivalenti non adiuvati prodotti su uova, il vaccino trivalente adiuvato con MF59
  <sup>®</sup>, i vaccini quadrivalenti non adiuvati prodotti su uova (QIVe) e i vaccini vivi attenuati. Dalla stagione 2019/20, in Italia sarà introdotto il vaccino quadrivalente prodotto su colture cellulari (QIVc) che sarà indicato per la prevenzione dell’influenza dai 9 anni di età. In questo lavoro ci proponiamo di eseguire un’analisi modellistica di costo-efficacia per valutare il profilo economico dell’introduzione del nuovo vaccino antinfluenzale QIVc in Italia.
 </p>
 <p>Il risultato finale è stato espresso come il rapporto incrementale di costo-efficacia (ICER - 
  <italic>Incremental Cost-Effectiveness Ratio</italic>) espresso come EUR/QALY guadagnato, laddove EUR è Euro 2018 e QALY (
  <italic>Quality-Adjusted Life Years</italic>) sono gli anni di vita guadagnati e ponderati per la qualità. Tenendo conto che fino ad oggi non esiste un valore soglia della disponibilità a pagare (WTP - 
  <italic>Willingness-To-Pay</italic>) della popolazione italiana, abbiamo assunto una soglia di 30,000 EUR/QALY guadagnato come raccomandato dall’Organizzazione Mondiale della Sanità (OMS). Lo studio è stato condotto sia dal punto di vista del Servizio Sanitario Nazionale (cioè della sanità pubblica) italiano (considerando solo i costi diretti) sia dal punto di vista della società (cioè considerando anche i costi indiretti dovuti alla perdita di produttività). Queste scelte sono conformi alle linee guida dell’OMS sulla valutazione economica della vaccinazione antinfluenzale.
 </p>
 <p>Per stimare la costo-efficacia dell’introduzione del vaccino quadrivalente su coltura cellulare in Italia, è stato sviluppato un modello matematico che conta di tre parti. 1) La prima è un modello dinamico della trasmissione dell’influenza in grado di stimare il numero di infezioni di influenza per età. 2) La seconda, è un modello di “burden” dell’influenza base dell’output del modello di trasmissione e che viene utilizzato per stimare il numero di casi sintomatici, visite dal medico di medicina generale o pediatra di libera scelta (GP visits), ospedalizzazioni, casi complicati, e decessi. 3) Un modello economico che è stato sviluppato sulla base del modello di burden ed è utilizzato per stimare gli anni di vita ponderati per la qualità (QALY) e i costi associati in una stagione influenzale.</p>
 <p>Il modello di trasmissione è stato calibrato sulla base di una dettagliata analisi della pandemia influenzale del 2009 in Italia e delle seguenti 7 stagioni influenzali. I modelli di burden ed economico tengono conto delle più recenti stime disponibili nella letteratura scientifica. Il modello finale è stato utilizzato per stimare l’impatto dell’influenza considerando il precedente piano vaccinale e considerando l’introduzione del vaccino quadrivalente su coltura cellulare. Confrontando questi due scenari è possibile stimare la costo-efficacia dell’introduzione del vaccino QIVc.</p>
 <p>Per quel che riguarda l’efficacia del vaccine (VE - vaccine efficacy) QIVc rispetto a QIVe, è stato utilizzato un approccio conservativo in quanto è stato assunto che la sua VE relativa (rVE - 
  <italic>relative Vaccine Effectiveness</italic>) vs QIVe è &gt; 0% solo nei confronti del sottotipo A(H3N2). Nell’analisi primaria della valutazione della rVE di QIVc vs QIVe contro sindrome influenzale (ILI - influenza-like illness) è stato stimato in letteratura un incremento pari al 36,2% (p &lt; 0,05) per il QIVc. La definizione alternativa di ILI considera solo i soggetti con ILI che hanno una probabilità &gt; 75% ad essere positivi al virus (considerando il test di laboratorio appaiato). Visto l’importanza della stima della rVE nell’analisi di costo efficacia dell’introduzione di QIVc e l’incertezza nella sua stima, sono stati proposti degli scenari alternativi di rVE nell’intervallo 0-50%.
 </p>
 <p>Il caso base analizzato con il modello prevede la rVE di QIVc vs QIVe nei confronti del sottotipo A(H3N2) del 36,2%, la probabilità che un soggetto infetto diventa sintomatico del 66,9% e la mortalità P&amp;I (cioè decessi associati a pneumonia ed influenza).</p>
 <p>Il modello stima che, nei prossimi anni, l’introduzione di QIVc in Italia potrebbe evitare da 80.000 a 190.000 episodi di influenza (sia sintomatica che asintomatica) a stagione con un particolare beneficio per le fasce d’età 0-17 e 65-74 anni. Il numero di GP visits evitate è stimato essere dell’ordine di 18.000-50.000, fra le 200 e 600 ospedalizzazioni evitate e 20-100 decessi evitati. Considerando uno scenario medio (cioè dove i costi, i parametri che definiscono il burden di influenza e il numero di infezioni sono considerati essere medi), otteniamo una stima del costo annuale dell’introduzione di QIVc pari a 1.3M EUR dalla prospettiva societaria e 9,3M EUR dalla prospettiva di sanità pubblica (che non considera i costi legati alla morte prematura a causa dell’influenza). I QALY guadagnati annuali sono stimati essere 1,218. Questo si traduce in un ICER pari a 1,088 dal punto di vista societario e 7,621 dal punto di vista della sanità pubblica. Per entrambe le prospettive, l’introduzione di QIVc risulta essere altamente costo-efficace rispetto alla soglia di 30.000 EUR/QALY utilizzata seguendo le raccomandazioni dell’OMS.</p>
 <p>L’analisi multivariata probabilistica del modello ci permette di stimare la probabilità che l’introduzione di QIVc sia costo-efficace. I risultati del modello mostrano che l’introduzione di QIVc è costo-efficace in oltre il 99,9% dei casi (se si considera la soglia di 30.000 EUR/QALY). Il modello stima inoltre che, dal punto di vista della società, il programma di introduzione di QIVc’è sotto ad una soglia di 10.000 EUR/QALY in oltre il 90% dei casi, arrivando ad essere cost-saving in oltre il 40% dei casi. Dal punto di vista della sanità pubblica, queste due stime diventano rispettivamente 64% e 5%.</p>
 <p>Tramite l’utilizzo del modello sono state condotte diverse analisi di sensitività sui parametri più importanti che regolano la costo-efficacia del programma di vaccinazione. In particolare, considerano lo scenario medio descritto sopra, se utilizziamo tutte le cause di mortalità anziché mortalità P&amp;I, le stime dell’ICER diventano -3,679 EUR/QALY e 2,598 EUR/QALY dal punto di vista della società e della sanità pubblica, rispettivamente, supportando la costo-efficacia dell’introduzione di QIVc. Se consideriamo che i sintomi di influenza siano sviluppati da tutte le persone infettate dal virus, otteniamo un ICER di -1,775 EUR/QALY e 5,057 EUR/QALY dal puto di vista della società e della sanità pubblica, rispettivamente. Se invece assumiamo che i sintomi siano sviluppati solo dagli infetti che richiedono una GP visit, otteniamo un ICER pari a 7,774 EUR/QALY e 13,928 EUR/QALY dal puto di vista della società e della sanità pubblica, rispettivamente. Entrambi li scenari supportano la costo-efficacia dell’introduzione di QIVc. Abbiamo inoltre esplorato un ampio intervallo di valori di rVE (0-50%). Assumendo rVE = 20%, stimiamo che la probabilità che l’introduzione di QIVc sia costo-efficace sia di oltre il 95% dal punto di vista societario e di oltre il 90% dal punto di vista del SSN. Assumendo una rVE di soltanto il 10%, il modello stima che la probabilità che l’introduzione di QIVc sia costo-efficace nel 56% dei casi dal punto di vista della società e nel 43% dei casi dal punto di vista del SSN.</p>
 <p>Va rimarcato che tutti i risultati presentati fino ad ora sono ottenuti considerando l’epidemiologia delle 7 stagioni influenzali dal 2010 al 2017. Rianalizzando ogni stagione singolarmente e stimando quale sarebbe potuta essere la costo-efficacia di una del tutto ipotetica introduzione di QIVc in ogni stagione, otteniamo che stime altamente variabili a seconda del grado di circolazione e trasmissibilità di H3N2 nelle singole stagioni. In particolare, l’introduzione di QIVc sarebbe stata svantaggiosa nelle stagioni 2010-2011, 2012-2013, e 2015-2016 che furono caratterizzate da una limitata/nulla circolazione di H3N2. D’altro canto, l’introduzione di QIVc sarebbe stato altamente costo-efficace nelle stagioni 2011-2012, 2013-2014, e 2014-2015 dove H3N2 ha circolato in concomitanza con altri ceppi influenzali e nella stagione 2016-2017 dove ha circolato quasi esclusivamente H3N2. Pertanto, l’analisi condotta suggerisce che non si può considerare una singola stagione per valutare la costo-efficacia dell’introduzione di QIVc in quanto il risultato dipende dal grado di circolazione e trasmissibilità di H3N2. D’altra parte, i risultati ottenuti mostrano chiaramente la costo-efficacia dell’introduzione di QIVc nella popolazione italiana nel medio periodo.</p>
 <p>In conclusione, l’introduzione di QIVc in Italia nei soggetti di età 9-74 anni è un “good value for money”. L’efficacia maggiore di QIVc rispetto a QIVe nei confronti del sottotipo A(H3N2) è associata a una notevole protezione di gregge anche nei soggetti di età 0,5-8 anni e ≥ 75 anni dove rispettivamente QIVe e MF59-TIV sono utilizzati in maniera preferenziale. In breve, il presente modello suggerisce che l’introduzione di QIVc in Italia è consigliabile.</p>
</abstract>
