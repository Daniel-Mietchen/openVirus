<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il fumo è tuttora un problema di Sanità Pubblica e la prevalenza di fumatori in Italia nella fascia di età 18-69 è pari al 25.7% (2015-2018). Il Pronto Soccorso (PS) può essere un contesto ideale per la messa in atto di interventi finalizzati alla cessazione del fumo poiché la popolazione che vi accede presenta una maggiore prevalenza di fumatori rispetto alla popolazione generale; spesso inoltre tale popolazione ha un minore accesso ai servizi di promozione della salute. Il counseling breve delle 5A (ask, advice, asses, assist, arrange) si è rivelato uno strumento efficace per la cessazione del fumo quando praticato dai Medici di Medicina Generale. Non è ancora chiara la sua fattibilità ed efficacia nell’ambito del PS. Scopo dello studio è stabilirne la fattibilità ed efficacia quando praticato prosso il PS da parte dal personale infermieristico.</p>
 </sec>
 <sec>
  <title>MATERIALI E METODI</title>
  <p>Lo studio è un Clinical Trial Randomizzato (04/2017-04/2018, PS dell’A.O.U. Maggiore della Carità di Novara). La numerosità campionaria stimata era di 1200 persone. La popolazione in studio, previo consenso informato, è composta da maggiorenni che accedono al PS autodichiarati fumatori (criteri di esclusione: alterazioni dello stato mentale, malattie psichiatriche, codice colore rosso). A tutti i partecipanti allo studio viene proposto un questionario, autocompilato, volto a studiare l’abitudine al fumo. L’intervento è costituito da: counseling breve delle 5A, consegna di una card informativa sul Centro per il Trattamento della disassuefazione Tabagica (CTT), contatto attivo da parte del CTT. Il confronto è rappresentato dall’assistenza tradizionale. L’outcome primario è la cessazione al fumo al follow-up a 6 e a 12 mesi. Il follow-up è stato eseguito tramite questionario telefonico.</p>
 </sec>
 <sec>
  <title>RISULTATI</title>
  <p>Le persone arruolate sono state 480 (61.3% maschi): 218 nel braccio di controllo (45.4%) e 261 nel braccio di intervento (54.6%). L’intervento è stato effettuato (completamente o in parte) in 126 casi (48.3%). I rispondenti a 6 e 12 mesi sono stati rispettivamente 261 e 240. Ad entrambi i follow-up non si sono osservate differenze statisticamente significative nella cessazione del fumo: RR 1.10 (0.60-1.99) e 0.86 (0.50-1.47) a 6 e 12 mesi rispettivamente.</p>
 </sec>
 <sec>
  <title>CONCLUSIONI</title>
  <p>Lo studio non ha evidenziato differenze significative tra i due gruppi. Tuttavia, considerato il numero di persone arruolate rispetto alla numerosità campionaria stimata, sono necessarie ulteriori indagini. Questa esperienza ha permesso di esplorare la complessità della realizzazione di studi di questo tipo all’interno del PS, permettendo di identificare elementi passibili di miglioramento nel disegno e conduzione degli stessi.</p>
 </sec>
</abstract>
