<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>I professionisti della salute presentano un più alto rischio di sviluppare patologie mentali, come depressione, stress e burnout. È sempre più evidente come questo rischio aumentato esista anche per gli studenti di Medicina 
   <sup>
    <xref rid="art039_ref1" ref-type="bibr">1</xref>
   </sup> e, secondo alcuni Autori, gli effetti negativi si cronicizzerebbero in specializzandi e specialisti. Una revisione sistematica del 2016 su 129.123 studenti di Medicina in 47 Paesi ha evidenziato come il 27,2% (range: 9,3%-55,9%) degli studenti è risultato positivo alla depressione 
   <sup>
    <xref rid="art039_ref2" ref-type="bibr">2</xref>
   </sup>, una prevalenza più alta di quella nella popolazione generale. L’analisi di 9 studi longitudinali nei quali è stata misurata la prevalenza di sintomi depressivi prima e durante la Scuola di Medicina rileva un aumento dei sintomi depressivi del 13,5% a seguito dell’inizio della carriera universitaria 
   <sup>
    <xref rid="art039_ref2" ref-type="bibr">2</xref>
   </sup>. Questo suggerisce che non solo gli studenti di Medicina sono più suscettibili a sviluppare sintomi depressivi, ma che la Scuola di Medicina stessa potrebbe essere un fattore causale.
  </p>
  <p>Gli studenti infatti devono fronteggiare non solo eventi stressanti o dal fortissimo impatto emotivo frequenti nella quotidianità ospedaliera, ma sono anche costantemente posti sotto pressione dal percorso universitario. Da un lato l’enorme carico di studio e le scadenze puntuali delle sessioni esami; dall’altro, il poco tempo libero risparmiato da studi e tirocini, che spesso impedisce l’adozione di comportamenti e abitudini, come sport o hobby, che svolgono un ruolo protettivo nei confronti dello stress 
   <sup>
    <xref rid="art039_ref1" ref-type="bibr">1-3</xref>
   </sup>. Inoltre, spesso gli studenti devono affrontare difficoltà economiche e per la prima volta la lontananza dalla famiglia, a causa di un test di ingresso con graduatoria nazionale che in alcuni casi rende necessario il trasferimento in un’altra Regione. L’insieme di questi fattori genera negli studenti sintomi depressivi, con una compromissione fisica, emotiva e cognitiva delle loro capacità: l’esito spesso è un peggioramento dei risultati accademici, oltre che un peggioramento della qualità dell’attività assistenziale, con scarsa comunicazione e aumento degli errori medici. Questo instaura un circolo vizioso che tende a cronicizzare 
   <sup>
    <xref rid="art039_ref1" ref-type="bibr">1-3</xref>
   </sup>.
  </p>
  <p>Il test di ingresso a inizio carriera, i voti conseguiti agli esami e la consapevolezza di dover affrontare, una volta laureati, un ulteriore difficile test selettivo per le Borse di Specializzazione che porrà nuovamente gli studenti gli uni contro gli altri, contribuiscono a creare un ambiente quasi sempre competitivo e a volte propriamente ostile. Questa situazione a sua volta porta gli studenti a nascondere le difficoltà per la paura di stigmatizzazione, di esclusione, di “mostrarsi deboli”. In questo contesto gli studenti di Medicina tendono a non cercare il giusto supporto nella propria rete sociale, né a rivolgersi a specialisti quali psicologi e psichiatri 
   <sup>
    <xref rid="art039_ref1" ref-type="bibr">1-3</xref>
   </sup>.
  </p>
  <p>L’esito finale di questi fenomeni può essere molto grave e a volte irreversibile: oltre a burnout ed abuso di sostanze, l’11,1% (range: 7,4%-24,2%) degli studenti ha riferito ideazione suicidaria durante l’Università 
   <sup>
    <xref rid="art039_ref2" ref-type="bibr">2</xref>
   </sup>.
  </p>
  <p>La prevalenza di questo fenomeno, la sua gravità, e i probabili effetti negativi sulla qualità di vita degli studenti rendono necessaria una approfondita analisi del fenomeno anche in contesto italiano, in modo da individuare i fattori implicati più importanti (e se possibile sottopopolazioni a rischio), al fine di implementare efficaci misure preventive e di trattamento.</p>
 </sec>
 <sec>
  <title>MATERIALE E METODI</title>
  <p>Lo studio multicentrico realizzato per analizzare i fattori determinanti stress, depressione e rischio suicidario negli studenti di Medicina è stato un’indagine cross-sectional che ha coinvolto 12 Scuole di Medicina, le quali rappresentano quasi il 30% di tutte le Scuole di Medicina in Italia. Le Scuole sono state selezionate tramite campionamento opportunistico col fine di rappresentare l’intera nazione, nello specifico il 33% era situato nel Nord Italia, il 25% nel Centro e il 42% nel Sud o nelle Isole. I partecipanti sono stati reclutati nel mese di Novembre 2018 negli anni di corso 1°, 4° e 6°, con l’obiettivo di determinare le condizioni di salute mentale a inizio, a metà e a fine percorso accademico. Agli studenti che hanno deciso volontariamente di partecipare è stato distribuito un questionario auto-compilato, composto da una sezione socio-demografica, sviluppata in seguito ad una revisione della letteratura per includere la maggior parte dei fattori associati al benessere mentale degli studenti di medicina, e una sezione relativa alla salute mentale.</p>
  <p>La stima della prevalenza di sintomi depressivi è stata realizzata con il Beck Depression Inventory-II (BDI-II) 
   <sup>
    <xref rid="art039_ref4" ref-type="bibr">4</xref>
   </sup>, uno strumento di 21 item. Ogni item ha un punteggio da 0 a 3 e la somma di tutti i punteggi costituisce lo score finale. Punteggi da 0-13 rappresentano nessuna/minima depressione, 14-19 leggera, 20-28 moderata e 29-63 grave. È stato quindi utilizzato un cut-off di 14
   <sup>
    <xref rid="art039_ref2" ref-type="bibr">2</xref>
   </sup> per definire la presenza di sintomi depressivi, primo outcome del presente studio. L’item 9 del BDI-II riguarda l’ideazione suicidaria, in particolare si è deciso di considerare l’opzione “Non ho alcun pensiero suicida” come assenza di ideazione suicidaria e raggruppare le rimanenti tre opzioni come presenza di ideazione suicidaria, rendendo anche questo outcome dicotomico.
  </p>
  <p>La valutazione dello stress percepito è stata effettuata con la Perceived Stress Scale, versione da 10 items (PSS-10), frequentemente utilizzata e già validata su campioni di studenti universitari. Gli items della PSS-10 analizzano quanto l’individuo abbia subito eventi imprevedibili e quanto sia stato in grado di farvi fronte in modo funzionale nel mese precedente. Ogni item è una scala Likert da 0 a 4, ma alcuni hanno significato e quindi score invertito. Lo score totale varia dunque da 0 a 40, identificando 3 categorie di rischio per stress percepito, ultimo outcome considerato: 0-13 basso, 14-26 medio, 27-40 alto 
   <sup>
    <xref rid="art039_ref5" ref-type="bibr">5</xref>
   </sup>.
  </p>
  <p>Il test del Chi-Quadro e l’analisi dei residui standardizzati sono stati utilizzati per valutare la differenza di prevalenza delle variabili tra: gli studenti con/senza sintomi depressivi; gli studenti con/senza ideazione suicidaria; i gruppi di rischio individuati dalla PSS. Gli effetti delle variabili indipendenti sulla presenza di sintomi depressivi sono stati analizzati tramite modelli di regressione logistica multivariata, aggiustati per età e genere, sia a campione intero sia stratificando per anni. La selezione delle variabili da inserire nel modello è avvenuta tramite un metodo backward stepwise. Analisi analoghe sono state realizzate per valutare predittori della presenza di ideazione suicidaria. È stata poi effettuata una regressione multinomiale (Rif.: basso rischio di stress) con metodo backward selection, aggiustata per età e genere, per individuare i predittori di maggior peso relativamente alle categorie di rischio della PSS. Tutte le analisi sullo stress sono state effettuate su campione intero e successivamente su campione stratificato per distanza da casa (fuorisede/non fuorisede). Per effettuare tutte le analisi è stato utilizzato il software SPSS (versione 25) ed è stato considerato significativo un p &lt; 0.05.</p>
 </sec>
 <sec>
  <title>RISULTATI</title>
  <p>Un campione di 2513 studenti ha partecipato allo studio. Il 61,3% era di sesso femminile e l’età mediana era di 22 anni (IQR = 4). Il 60,4% era fuorisede, il 39,6% in sede.</p>
  <p>La prevalenza di sintomi depressivi è stata del 29,5%, mentre la prevalenza di ideazione suicidaria del 14%. I principali fattori di rischio in comune per questi due outcome sono risultati essere: età (p &lt; 0,050), orientamento sessuale bisessuale/asessuale (p &lt; 0,050), situazione economica insufficiente/scarsa (p &lt; 0,050) (situazione peggiorata dal fatto di essere fuorisede per quanto riguarda i sintomi depressivi), parenti di 1°/2° grado con patologie psichiatriche (p &lt; 0,010). Inoltre, i fattori di rischio significativi, più collegati al frequentare la Scuola di Medicina, sono stati: giudicare negativamente aver scelto Medicina (p &lt; 0,001), non essere soddisfatti delle amicizie con i compagni di corso (p &lt; 0,050), considerare il clima con i compagni di corso competitivo e ostile (p &lt; 0,001), essere preoccupati di non essere all’altezza della professione (p &lt; 0,001). Al contrario, avere una buona/ottima coesione familiare sembrava essere un fattore protettivo per entrambi gli outcome (p &lt; 0,050). Inoltre, una significativa maggiore probabilità di mostrare sintomi depressivi è stata riportata da: studentesse, partecipanti che vivevano con il partner/coinquilini, partecipanti che praticavano sport meno di 90’/settimana, coloro con una patologia cronica e coloro che ritenevano che la Scuola di Medicina impedisse specifiche attività. Invece, avere hobby, curiosità intellettuale come motivazione della scelta universitaria e non avere preoccupazioni relativamente al futuro accademico/lavorativo sembrano ridurre significativamente la probabilità di avere sintomi depressivi. Avere una relazione e essere di sesso femminile hanno mostrato di diminuire la probabilità di riportare ideazione suicidaria.</p>
  <p>Le regressioni non hanno rilevato nessuna differenza significativa tra i modelli a campione intero e i modelli stratificati per anni di corso. Tuttavia, le frequenze dei fattori di rischio e di protezione erano distribuite diversamente negli anni di corso secondo i test del chi-quadro.</p>
  <p>Al 4° e al 6° anno, anche la soddisfazione della propria media e l’essere in tempo con gli esami hanno influenzato significativamente la presenza di sintomi depressivi.</p>
  <p>È da notare come alcuni fattori di rischio fossero più frequenti negli studenti fuorisede, come praticare sport meno di 90’/settimana e pensare che la Scuola di Medicina impedisca di avere hobby. Inoltre, i fuorisede del 1° anno hanno dichiarato più frequentemente di giudicare negativamente la scelta di Medicina (16%, p &lt; 0,001).</p>
  <p>Inoltre, il 27,9% del campione presentava un basso rischio di stress, il 55,2% un rischio moderato e il 16,9% un rischio elevato. Alcuni fattori sono risultati essere significativamente correlati ad un aumentato rischio di stress in tutto il campione: il genere femminile, una sede universitaria situata nel Centro o nel Sud Italia, una cattiva situazione finanziaria, una cattiva opinione della scelta effettuata iscrivendosi a Medicina, ritenere il clima tra compagni di corso competitivo e ostile, non sentirsi all’altezza della professione. Altri fattori di rischio avevano significatività statistica solo nella sottopopolazione degli studenti non fuorisede: ad esempio una storia familiare di suicidio o tentativi di suicidio, pensare che la Scuola di Medicina impedisse di riposarsi a sufficienza. Infine, alcuni fattori di rischio sono risultati specifici degli studenti fuorisede: si tratta della presenza di una patologia cronica, il basso impegno sportivo settimanale, il non aver stretto amicizie soddisfacenti con i compagni di corso, pensare che frequentare l’Università impedisca avere hobby e dormire adeguatamente, essere preoccupati per la scelta della specialità o per le limitate opportunità lavorative. Per quanto riguarda i fattori protettivi, i fattori significativi per l’intero campione, sono una valutazione ottima del proprio nucleo familiare, avere un hobby o aver scelto la Scuola di Medicina per curiosità intellettuale. Negli studenti in sede, risulta protettivo aver scelto medicina per opportunità lavorative e per prestigio sociale e ritenere che il futuro sia stimolante o non pensare affatto al futuro. Infine, specificamente per gli studenti fuorisede, è fattore protettivo la presenza di una relazione sentimentale.</p>
 </sec>
 <sec>
  <title>CONCLUSIONI</title>
  <p>I principali limiti di questo studio includono la struttura cross-sectional, la quale circoscrive possibili interpretazioni causali e rende difficile comprendere se alcuni fattori portino a depressione, ad esempio, oppure l’associazione sia dovuta al pensiero negativo tipico di questa malattia; gli strumenti auto-compilati rispetto a interviste strutturate e diagnosi cliniche. Inoltre, a causa del campionamento opportunistico non è stato possibile raccogliere dati relativamente agli studenti che non hanno voluto partecipare allo studio o che non erano presenti a lezione causando una potenziale perdita di informazioni importanti.</p>
  <p>Il presente studio ha mostrato come gli studenti di medicina italiani siano a rischio di depressione e di ideazione suicidaria, con delle prevalenze paragonabili a quelle degli studenti di medicina di tutto il mondo. Questa popolazione risulta inoltre fortemente a rischio di sviluppare livelli di stress molto elevati, a cui spesso le risorse cognitive, emotive, sociali non riescono a far fronte, instaurando circoli viziosi che rischiano di protrarsi fino al percorso di formazione specialistica e all’attività di specialista.</p>
  <p>Le Scuole di Medicina dovrebbero compiere degli sforzi per pianificare e implementare strategie preventive e di cura, sia offrendo un servizio di supporto psicologico sia lavorando su fattori di rischio potenzialmente modificabili.</p>
 </sec>
</abstract>
