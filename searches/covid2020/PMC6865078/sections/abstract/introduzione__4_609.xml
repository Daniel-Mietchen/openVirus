<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il Centro Nazionale Sangue (CNS) ha promosso, in linea con la Risoluzione WHA 63.12 del 21/05/2010 dell’OMS, il Patient Blood Management (PBM): una strategia diretta a predisporre “metodi e strumenti innovativi e più efficaci per garantire l’appropriatezza della gestione, organizzativa e clinica, della risorsa sangue”. Nel corso del 2013 il CNS ha dato avvio a un progetto finalizzato a promuovere le prime applicazioni PBM in chirurgia ortopedica maggiore elettiva dell’adulto.</p>
  <p>Con queste premesse si è deciso di identificare un protocollo condiviso con i seguenti obiettivi: 
   <list list-type="bullet">
    <list-item>
     <p>identificare e trattare l’anemia pre-operatoria</p>
    </list-item>
    <list-item>
     <p>ottimizzare il ricorso all’autotrasfusione</p>
    </list-item>
    <list-item>
     <p>limitare le richieste trasfusionali improprie</p>
    </list-item>
    <list-item>
     <p>adottare strategie trasfusionale restrittive</p>
    </list-item>
   </list>
  </p>
 </sec>
 <sec>
  <title>MATERIALI E METODI</title>
  <p>La modalità operativa ha previsto le seguenti fasi: 
   <list list-type="bullet">
    <list-item>
     <p>prima fase: valutazione retrospettiva dell’attività trasfusionale svolta per i pazienti sottoposti ad intervento in elezione di protesi totale d’anca e di ginocchio presso le Ortopedie (totale 9 mesi);</p>
    </list-item>
    <list-item>
     <p>seconda fase: elaborazione di un protocollo condiviso tra le varie Strutture coinvolte, con l’introduzione di una serie di proposte da attuare nella fase pre-operatoria e post-operatoria;</p>
    </list-item>
    <list-item>
     <p>terza fase: applicazione del protocollo e valutazione prospettica dell’attività trasfusionale nell’anno 2016 (12 mesi).</p>
    </list-item>
   </list>
  </p>
 </sec>
 <sec>
  <title>RISULTATI</title>
  <p>A settembre 2015 si conclude la valutazione retrospettiva con i seguenti risultati: 
   <list list-type="bullet">
    <list-item>
     <p>significativa percentuale di pazienti con Hb &lt; 13 g/dL (13,9% maschi) e Hb &lt; 12 g/dL (12,4% femmine);</p>
    </list-item>
    <list-item>
     <p>significativa percentuale di pazienti sottoposti a predeposito (20,22%);</p>
    </list-item>
    <list-item>
     <p>sistematica richiesta di 2 unità di emazie per i pazienti senza predeposito (80%) con 94,4% di inutilizzo;</p>
    </list-item>
    <list-item>
     <p>significativa percentuale di pazienti trasfusi (41%) in fase post-operatoria con livelli di Hb superiori a 8 g/dL (80,8%).</p>
    </list-item>
   </list>
  </p>
  <p>A distanza di 12 mesi dall’applicazione del protocollo si è ottenuto: 
   <list list-type="bullet">
    <list-item>
     <p>piena appropriatezza del pre-deposito;</p>
    </list-item>
    <list-item>
     <p>calo del 90% di richiesta di concentrati eritrocitari come scorta per intervento;</p>
    </list-item>
    <list-item>
     <p>ridotta trasfusione eritrocitaria peri-operatoria.</p>
    </list-item>
   </list>
  </p>
  <p>Dall’adozione del protocollo, il consumo di concentrati eritrocitari si è ridotto complessivamente del – 18,9%.</p>
 </sec>
 <sec>
  <title>CONCLUSIONI</title>
  <p>La pratica PBM è essenziale per assicurare che la risorsa sangue del paziente sia gestita nel migliore dei modi per prevenire le possibili complicanze peri e post-operatorie. L’efficacia del programma si concretizza nella creazione di un comitato interno, composto dai vari specialisti, rivolto alla realizzazione di un programma PBM con protocolli operativi, al controllo del rispetto di tali protocolli e alla periodica analisi e valutazione dei risultati ottenuti con lo scopo di approntare le giuste correzioni e provvedere alla loro divulgazione.</p>
 </sec>
</abstract>
