<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il tema della violenza in ospedale acquisisce sempre maggiore spessore come testimonia anche la crescita dei contributi di letteratura sull’argomento. Gli episodi di violenza sul luogo di lavoro costituiscono un rischio rilevante per gli operatori sanitari. Secondo il 
   <italic>Bureau of Labor Statistics</italic>, il 70% delle aggressioni avviene in ambiente sociosanitario, ad esse sono attribuibili il 10% degli infortuni lavorativi e 13-36 giorni di assenza dal lavoro annuali su 10.000 operatori. Alla luce della Raccomandazione Ministeriale n. 8/2007 e delle Linee guida Regionali, la Fondazione IRCCS Ca’ Granda Ospedale Maggiore Policlinico ha strutturato un progetto e multidisciplinare volto alla prevenzione e gestione degli episodi di violenza, iniziato nel 2018 e proseguito nel 2019.
  </p>
 </sec>
 <sec>
  <title>MATERIALI E METODI</title>
  <p>È stato costituito nel 2018 un gruppo di lavoro multidisciplinare coordinato dal Risk Manager nel cui ambito sono state intraprese numerose iniziative, proseguite nel 2019. Il gruppo è costituito da rappresentanti della Direzione Medica, della Direzione Professioni Sanitarie, della Qualità, della Neuropsichiatria Infantile/Psichiatria, del Servizio Prevenzione e Protezione, della Medicina del Lavoro, del Pronto Soccorso generale e pediatrico, del Servizio di front office.</p>
 </sec>
 <sec>
  <title>RISULTATI</title>
  <p>Nell’ambito del progetto sono state implementate diverse attività rivolte sia agli operatori che agli utenti. È stata stesa una Politica di Fondazione sul tema; sono stati organizzati corsi per gli operatori sulle tecniche di 
   <italic>de-escalation</italic>; è stata organizzata una iniziativa in occasione della giornata mondiale della gentilezza del 13 novembre con il coinvolgimento delle associazioni di volontariato; è stato attivato uno sportello di ascolto per gli operatori vittime di episodi di aggressione; sono state impostate attività formative specifiche per il 2019 che prevedono incontri di sensibilizzazione aperti a tutti e la prosecuzione dei corsi dedicati alla gestione dell’aggressività in ordine di priorità in termini di esposizione degli operatori; si è dato avvio ad un processo di sistematizzazione del percorso di segnalazione e presa in carico degli eventi con introduzione di un nuovo applicativo. Sono comunque state analizzate le segnalazioni effettuate anche con la modalità precedentemente in uso. L’analisi ha evidenziato un aumento degli episodi segnalati, 94 nel 2017 e 173 nel 2018 con prevalenza netta di violenza verbale.
  </p>
 </sec>
 <sec>
  <title>CONCLUSIONI</title>
  <p>La costituzione del gruppo di lavoro ha permesso di integrare diverse professionalità e dar vita a iniziative che si conta di diffondere ulteriormente coinvolgendo gli operatori e gli utenti in modo sempre più significativo al fine di fornire risposte adeguate al problema.</p>
 </sec>
</abstract>
