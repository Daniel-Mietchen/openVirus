<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La produzione scientifica in ambito di Comunicazione del rischio, è estremamente florida e interessa molteplici campi del sapere igienistico.</p>
  <p>Nell’aprile del 2019 la Giunta Nazionale della Società Italiana di Igiene Medicina Preventiva (SItI) ha deciso di istituire un Gruppo di Lavoro (GdL) dedicato alle tematiche comunicative, identificando un coordinatore e chiedendogli di definire obiettivi e attività da perseguire.</p>
 </sec>
 <sec>
  <title>METODI</title>
  <p>In aprile 2019 due operatori appartenenti al Board ristretto del nuovo GdL hanno condotto indipendentemente una revisione delle pubblicazioni attraverso la ricerca di parole chiave (“comunicazione”; “percezione del rischio”; “advocacy”; “outrage”; “social media”; “social network”; “facebook”; “twitter”) negli abstract book dei congressi nazionali degli ultimi 4 anni. La lettura di titolo e metodologia ha consentito di selezionare i soli contributi inerenti tematiche comunicative come oggetto dello studio o principale strumento metodologico. I contributi selezionati sono stati letti e classificati sulla base di tipologia di contributo, primo autore (operatore, docente…), tipologia di comunicazione, argomento trattato etc. Le discrepanze emerse sono state discusse e sanate collegialmente. I risultati hanno contribuito alla definizione degli obiettivi del GdL, che in alcuni casi sono stati concordati con i coordinatori di altri GdL.</p>
 </sec>
 <sec>
  <title>RISULTATI</title>
  <p>I più frequenti contributi dei soci SItI sul versante comunicativo afferiscono a comunicazione vaccinale e comunicazione del rischio alimentare, principalmente dalla componente docente (60%). Alla tematica comunicativa sono dedicate ogni anno specifiche sessioni congressuali.</p>
  <p>Il GdL opererà principalmente in maniera trasversale, su aree di generico interesse, oltre che su specifiche linee d’intervento. Sono stati previsti i seguenti obiettivi trasversali: 1) elaborare una guida all’utilizzo dei social media per finalità di sanità pubblica; 2) effettuare approfondimenti sul Community Engagement; 3) alimentare la Banca delle Soluzioni con documenti, report, guide.</p>
  <p>Sono stati inoltre identificati obiettivi condivisi con altri GdL (Gruppo Vaccini, Prevenzione e Gestione delle Emergenze, Salute e Ambiente e Dipartimenti di Prevenzione): 1) elaborare una guida pratica alla comunicazione negli eventi vaccino-correlati; 2) effettuare approfondimenti su comunicazione nelle emergenze; 3) effettuare approfondimenti su percezione e comunicazione del rischio ambientale; 4) effettuare approfondimenti su Identità, Branding, Gestione della reputazione dei Dipartimenti di Prevenzione.</p>
 </sec>
 <sec>
  <title>CONCLUSIONI</title>
  <p>Pur nei limiti della metodologia adottata la ricerca ha consentito di comprendere gli indirizzi comunicativi d’interesse igienistico e guidare il nuovo GdL, contribuendo nelle fasi istitutive iniziali a focalizzare l’attenzione su elementi comunicativi pratici, con la finalità di tenere fede alla propria mission: contribuire a dare forma alla comunicazione per la salute pubblica, con attività, strumenti, azioni concrete.</p>
 </sec>
</abstract>
