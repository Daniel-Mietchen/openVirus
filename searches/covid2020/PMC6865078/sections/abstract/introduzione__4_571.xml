<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Se il contrasto al doping nelle competizioni olimpiche e negli atleti d’élite dispone di strumenti consolidati, l’uso di farmaci e integratori nelle palestre e impianti sportivi rappresenta un fenomeno complesso, che pone a rischio la salute della popolazione. Alla luce degli interventi volti a favorire la diffusione dell’attività fisica nella popolazione (OMS, PNP, PRP) e dei recenti riferimenti (LEA 2017, ASR 2019), la tutela della salute nello svolgimento di attività motoria/sportiva, rappresenta una priorità. Un ruolo cardine nel controllo dell’uso ingiustificato di farmaci/integratori è svolto dai carabinieri-NAS, ma è un’azione repressiva, che solo indirettamente può incidere sulla popolazione esposta a informazioni errate, pressioni sociali, prodotti acquisibili online che sfuggono ai controlli europei per l’etichettatura. Sebbene occorra una strategia intersettoriale appare fondamentale richiamare il ruolo delle ASL ed in particolare Dipartimenti di Prevenzione (DP), che costituiscono il riferimento fondamentale sul territorio per interventi di prevenzione e promozione della salute. La Sezione per la vigilanza ed il controllo sul doping del Ministero della Salute, ha promosso un progetto nell’ambito del “Programma di ricerca e di formazione…”, i cui risultati vengono qui riportati.</p>
 </sec>
 <sec>
  <title>MATERIALI E METODI</title>
  <p>Prevenzione del doping attraverso la elaborazione di uno strumento permanente di educazione, coordinato dai dipartimenti di prevenzione e strutture SSN/SSR, fondato su interventi di formazione dei formatori, organizzazione di documentazione online, strumenti di peer education finalizzati all’empowerment, innesco di eventi a cascata con il supporto di un network di referenti da tutte le regioni.</p>
 </sec>
 <sec>
  <title>RISULTATI</title>
  <p>Realizzazione di un modello/ strumento operativo permanente, fondato sulla rete dei DP: i) costituzione Gruppo Multidisciplinare; ii) realizzazione di interventi di formazione e strumenti dedicati; iii) diffusione di percorsi di formazione che i DP/Distretti, hanno adattato alle esigenze del territorio (n = 10); iv) sviluppo con rete SIAN e GdL-SItI-Alimenti di uno strumento di peer education (Dieta Mediterranea come integratore naturale per lo sport); v) piattaforma online/app 
   <ext-link ext-link-type="uri" xlink:href="www.progettodoping.it" xmlns:xlink="http://www.w3.org/1999/xlink">www.progettodoping.it</ext-link>.
  </p>
 </sec>
 <sec>
  <title>CONCLUSIONI</title>
  <p>Il tema della prevenzione del doping nella popolazione generale rappresenta una questione di attualità e rilevanza per la sanità pubblica. Rilevata sensibilità da parte dei DP, ma anche il bisogno di formazione specifica. L’attività di promozione della salute sulla popolazione prerogativa dei DP è spesso carente o delegata ad azioni sporadiche. Il progetto ha reso disponibili strumenti e soluzioni; è aperto a sviluppi e collaborazioni.</p>
 </sec>
</abstract>
