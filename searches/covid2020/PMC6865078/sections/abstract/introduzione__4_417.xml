<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La frattura del collo del femore è un evento traumatico molto frequente nella popolazione anziana.</p>
  <p>Le linee guida internazionali indicano come miglior trattamento la riduzione della frattura o la sostituzione protesica, mentre diversi studi hanno dimostrato che per i pazienti &gt; 65anni un’attesa per l’intervento superiore a 2 giorni vede aumentare il rischio di mortalità e di disabilità.</p>
  <p>L’effettuazione dell’intervento rispettando questa tempistica dipende fortemente dalla capacità organizzativa della struttura in cui il paziente viene ricoverato, oltre che dalle oggettive condizioni cliniche dello stesso, spesso con comorbilità.</p>
  <p>La Direzione Strategica dell’AOUI di Verona nel 2012 ha attuato una riorganizzazione del percorso del paziente &gt; 65enne con frattura di femore, costantemente affinata, per riuscire ad operare i pazienti eleggibili entro 2 giorni: 
   <list list-type="bullet">
    <list-item>
     <p>l’elenco di pazienti &gt; 65 anni accolti dal PS per frattura del collo del femore viene segnalato quotidianamente dal personale di Pronto Soccorso alla Direzione Medica Ospedaliera (DMO);</p>
    </list-item>
    <list-item>
     <p>i medici della DMO si assicurano che i pazienti siano inseriti in lista operatoria in tempo utile e, in caso contrario, verificano con i clinici che le motivazioni del ritardo non siano imputabili a questioni organizzative altrimenti risolvibili;</p>
    </list-item>
    <list-item>
     <p>si stabilisce che questi interventi hanno caratteristiche di urgenza e, in casi eccezionali, la priorità sull’elezione;</p>
    </list-item>
    <list-item>
     <p>la DMO fornisce alla Direzione Strategica report mensili in cui vengono indicate le motivazioni che hanno portato agli eventuali sforamenti delle tempistiche; con i Direttori delle UOC di Ortopedia vengono poi discussi i casi per affrontare eventuali criticità organizzative emerse.</p>
    </list-item>
   </list>
  </p>
 </sec>
 <sec>
  <title>MATERIALI E METODI</title>
  <p>Sono stati osservati i dati nazionali e dell’AOUI sulla percentuale di interventi di frattura del collo femore effettuati entro 2 giorni in pazienti &gt; 65 anni forniti da AGENAS (Programma Nazionale Esiti, Ministero della Salute), del periodo 2010-2017.</p>
 </sec>
 <sec>
  <title>RISULTATI</title>
  <p>L’AOUI nel 2010 operava nei tempi richiesti il 20,44% dei pazienti eleggibili, il 15,41% nel 2011 ed il 21,34% nel 2012, al di sotto dei valori medi nazionali (31,31% nel 2010, 33,51% nel 2011 e 40,23% nel 2012).</p>
  <p>In seguito alla riorganizzazione si è passati al 75,99% di rispetto (2013), livello mantenuto negli anni (79,75% nel 2017).</p>
  <p>La media nazionale è invece migliorata in maniera costante passando dal 31,31% del 2010 al 45,62% del 2013 fino al 64,74% del 2017.</p>
 </sec>
 <sec>
  <title>CONCLUSIONI</title>
  <p>L’intervento di natura organizzativa messo in atto in AOUI ha permesso un marcato e duraturo miglioramento nella riduzione dell’attesa per intervento nel paziente anziano con frattura di femore.</p>
 </sec>
</abstract>
