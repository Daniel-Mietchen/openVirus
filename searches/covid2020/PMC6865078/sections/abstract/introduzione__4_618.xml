<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La procedura aziendale prevede che il medico che constati il decesso avvenuto in ospedale rediga il modello ISTAT D4, contestualmente alla dichiarazione di decesso all’Ufficiale di Stato Civile del Comune ove l’Ospedale insiste con indicazione dell’ultima malattia. La scheda D4 prevede, nella Parte I, l’indicazione della sequenza delle condizioni morbose che hanno condotto a morte il soggetto. La causa iniziale deve essere la sola patologia o condizione o lesione che ha dato inizio alla sequenza. Di seguito devono essere riportate eventuali altre condizioni o complicazioni che descrivono la sequenza che ha portato a morte. Tale causa viene riportata nel verbale necroscopico redatto dal medico di Direzione sanitaria allegato alla trasmissione dei dati anagrafici all’Ufficiale di Stato civile. Nella Parte II possono essere riportate altre malattie o condizioni che sono escluse dalla sequenza che ha provocato il decesso ma possono avere contribuito allo stesso.</p>
  <p>L’obiettivo è stato quello di verificare la qualità dei dati, l’accuratezza nella registrazione delle cause di decesso, eventuali modifiche registrate prima e dopo l’attivazione del Pronto Soccorso e il 
   <italic>global burden of disease</italic>, individuando possibili modifiche organizzative.
  </p>
 </sec>
 <sec>
  <title>MATERIALI E METODI</title>
  <p>Sono state analizzate tutte le Schede ISTAT (D4), verbali necroscopici, dichiarazione di decesso all’Ufficiale di Stato civile di pazienti deceduti presso il P.O.G. Rodolico dell’A.O.U. Policlinico V. Emanuele dal 1° gennaio 2018 al 15 maggio 2019. Sono state valutate le cause iniziali e la sequenza delle cause e la presenza o meno di altre comorbidità. Le cause descritte sono state raggruppate secondo le Major Diagnostic Category.</p>
 </sec>
 <sec>
  <title>RISULTATI</title>
  <p>Sono stati osservati 548 decessi di cui 238 avvenuti prima dell’apertura del Pronto Soccorso e 310 dopo l’apertura.</p>
  <p>Le principali cause di decessi prima dell’attivazione del Pronto soccorso erano malattie apparato cardiocircolatorio 28%; seguite da malattie sistema respiratorio 18%; malattie infettive 12% e malattie sistema epatobiliare 3%. Dopo l’attivazione erano 38% malattie apparato cardiocircolatorio; 16% sistema respiratorio; 9% sistema epatobiliare e 6% malattie infettive.</p>
  <p>Nel 2% di tutte le schede è stata riportata erroneamente la prima causa o lasciando vuoto lo spazio adibito o riportando genericamente arresto cardiocircolatorio.</p>
 </sec>
 <sec>
  <title>CONCLUSIONI</title>
  <p>Si nota una percentuale, anche se piccola, di compilazioni errate. Dopo l’apertura del Pronto Soccorso le malattie cardiocircolatorie si confermano la prima causa di decesso e subiscono un incremento percentuale. Permangono stabili le malattie dell’apparato respiratorio. Si registra un incremento delle malattie dell’apparato digerente.</p>
 </sec>
</abstract>
