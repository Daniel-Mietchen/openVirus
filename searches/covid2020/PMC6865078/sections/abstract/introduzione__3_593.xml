<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nel corso del 2017, attraverso la realizzazione di quanto previsto dal D.d.g n. 3682 del 28 aprile 2016, si è data piena attuazione alla LR 23/2015 che indica, per l’attività di profilassi vaccinale, il ruolo di 
   <italic>governance</italic> in capo ad ATS (Agenzia di Tutela delle Salute) e l’erogazione delle prestazioni in ASST (Azienda Socio Sanitaria Territoriale). Al fine di garantire la qualità e l’omogeneità del nuovo modello di offerta vaccinale, tra gli strumenti di 
   <italic>stewardship</italic> di tale percorso Regione Lombardia ha individuato l’audit. In attuazione del Piano Regionale di Prevenzione Vaccinale (PRPV) 2017-2019 nel corso del 2018 è stato predisposto uno strumento di analisi per le principali criticità organizzative inerenti l’attuazione degli obiettivi del PRPV e il raggiungimento delle popolazioni target. Il modello di riferimento a tal fine è rappresentato dall’adattamento della metodologia “
   <italic>Precede-Proceed</italic>” di Green&amp;Kreuter.
  </p>
  <p>
   <italic>Obiettivi</italic>: applicare uno strumento di audit a supporto della programmazione attraverso l’utilizzo di un applicativo SW che consenta la raccolta sistematica delle informazioni nel corso delle 
   <italic>site visit</italic> condotte dalle ATS presso i centri vaccinali ASST di competenza territoriale; applicare il set di indicatori finalizzati al monitoraggio e alla valutazione da parte di ATS dell’organizzazione e delle attività vaccinali erogate dalle ASST; rivalutare in continuo la congruità del set di indicatori e aggiornarli per aumentarne l’efficacia
  </p>
 </sec>
 <sec>
  <title>RISULTATI</title>
  <p>L’implementazione del modello di audit e l’utilizzo di nuovi indicatori consente di standardizzare l’offerta vaccinale, valutare la qualità dell’organizzazione e delle prestazioni erogate nonché individuare precocemente eventuali criticità. In questo modo le ASST potranno definire piani di miglioramento che saranno monitorati dalle ATS.</p>
 </sec>
 <sec>
  <title>CONCLUSIONI</title>
  <p>L’identificazione e l’analisi dei punti di forza e delle aree critiche dell’organizzazione del sistema vaccinale su cui è ipotizzabile un intervento migliorativo, forniscono un elemento a supporto della programmazione garantendo a tutti i cittadini qualità e omogeneità del servizio offerto.</p>
 </sec>
</abstract>
