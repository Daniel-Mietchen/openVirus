<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Gli studenti dei Corsi di Laurea dell’area sanitaria presentano un aumentato rischio di contrarre infezioni in seguito all’esposizione a virus, batteri, miceti, durante e a causa della propria attività di tirocinio formativo presso i reparti nosocomiali.</p>
  <p>Scopo dello studio è di valutare l’adesione vaccinale degli operatori sanitari in due diverse fasi: in assenza di percorsi assistenziali predisposti ad hoc e a seguito dell’attivazione di appositi percorsi assistenziali.</p>
 </sec>
 <sec>
  <title>MATERIALI E METODI</title>
  <p>Il modello dello studio è di tipo osservazionale retrospettivo. Sono stati arruolati gli studenti della Scuola di Medicina dell’Università degli Studi di Bari frequentanti i corsi di Laurea in Infermieristica e Fisioterapia attivi presso la sede di Brindisi. Sono state raccolte le schede anamnestiche degli studenti sottoposti a screening, prima e dopo l’applicazione del “Protocollo per lo screening del rischio biologico e la vaccinazione degli studenti della Scuola di Medicina”.</p>
 </sec>
 <sec>
  <title>RISULTATI</title>
  <p>Sono stati arruolati 257 soggetti appartenenti al “gruppo pre-approvazione del protocollo” (età media 21,6 ± 3,6 anni) e 329 soggetti appartenenti al “gruppo post-approvazione del protocollo” (età media 21 ± 2,98 anni). Confrontando il numero di studenti suscettibili per morbillo e/o parotite e/o dei due gruppi si osserva un numero maggiore di studenti screenati appartenenti al gruppo post-approvazione (78,4%), con un 91,4% che ha eseguito il rititolo degli anticorpi dopo la vaccinazione. Stessa cosa risultata statisticamente significativa negli studenti suscettibili a varicella (91%), con il 76% che ha effettuato il rititolo anticorpale. Per quanto riguarda l’Epatite B, il numero di soggetti sottoposti a vaccinazione e di soggetti che hanno eseguito il rititolo degli anticorpi non risulta statisticamente significativo, differentemente per quanto riguarda la media dei giorni trascorsi tra la somministrazione dell’ultima dose di vaccino e l’esecuzione della valutazione del titolo anticorpale anti HBs (483,85 ± 313,65 nel gruppo pre, 71,29 ± 125,71 nel gruppo post), che risulta essere migliore nel gruppo post. La somministrazione del richiamo decennale anti difterite-tetano-pertosse, tra i due gruppi risulta essere statisticamente significativa (18,6% nel gruppo pre, 41,2% nel gruppo post).</p>
 </sec>
 <sec>
  <title>CONCLUSIONI</title>
  <p>I dati mostrano un’adesione più alta alla vaccinazione da parte dei soggetti appartenenti al campione post-protocollo, con una totale assenza, nel gruppo pre-protocollo, della titolazione degli anticorpi specifici dopo vaccinazione. Il tempo trascorso tra la somministrazione dell’ultima vaccinazione anti-epatite B e il rititolo degli anticorpi anti-HBs è più favorevole nei soggetti appartenenti al campione del post-protocollo, evidenziando l’importanza della presenza di un protocollo di sorveglianza sanitaria.</p>
 </sec>
</abstract>
