<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nell’ultimo decennio lo sviluppo e la diffusione delle scienze omiche sono stati notevoli, modificando il classico approccio medico nel processo di prevenzione, diagnosi e cura, che si dirige sempre più verso quella che viene definita medicina personalizzata. Tuttavia, affinché l’implementazione delle conoscenze omiche sia possibile, è prioritaria l’educazione di professionisti, decisori politici, leader e cittadini. Pertanto, in accordo con quanto esplicitato nelle “Linee di indirizzo sulla genomica in sanità pubblica” del 2013, e nel “Piano nazionale per l’innovazione del sistema sanitario basato sulle scienze omiche” del 2017, il tema della 
   <italic>literacy</italic>, sia dei cittadini sia dei professionisti sanitari, è di notevole rilevanza.
  </p>
 </sec>
 <sec>
  <title>MATERIALI E METODI</title>
  <p>Nell’ambito del progetto CCM 2018, dal titolo “
   <italic>Capacity building</italic> e cittadinomica: azioni innovative per la 
   <italic>literacy</italic> di professionisti sanitari e cittadini nell’era delle scienze omiche”, è stata realizzata una revisione sistematica della letteratura su attitudini, conoscenze e bisogni formativi dei cittadini, italiani e non, nel settore delle scienze omiche. Gli articoli di interesse sono stati ricercati in maniera indipendente da tre ricercatori sui motori di ricerca Pubmed, Embase e Web of Knowledge, in accordo con la checklist PRISMA (
   <italic>Preferred Reporting Items for Systematic Reviews and Meta-Analyses</italic>). Infine, è stata effettuata anche una ricerca manuale dei riferimenti bibliografici degli articoli trovati.
  </p>
 </sec>
 <sec>
  <title>RISULTATI</title>
  <p>Il numero totale di articoli inclusi è pari a 55. La revisione condotta ha evidenziato una importante eterogeneità dei campi di applicazione/interesse legati alle scienze omiche. La maggior parte dei lavori, infatti, si focalizza sull’uso dei test genetici, su suscettibilità genetica e malattie complesse, nonché sull’applicazione delle scienze omiche nella pratica clinica. I risultati dell’analisi mostrano un livello variabile di conoscenze, in ambito omico, dei cittadini/pazienti. Emerge, inoltre, un atteggiamento contrastante nella popolazione generale relativamente a potenziali rischi/benefici dell’uso delle scienze omiche. Esigui sono gli studi che hanno analizzato i reali bisogni formativi dei cittadini in questo settore, evidenziando la necessità di una maggiore 
   <italic>literacy</italic> degli stessi.
  </p>
 </sec>
 <sec>
  <title>CONCLUSIONI</title>
  <p>Il tema investigato è di notevole attualità ed avrà un ruolo ancor più importante nel futuro prossimo, tuttavia risulta ancora scarsamente indagato. L’implementazione delle scienze omiche avrà notevole impatto sui Sistemi Sanitari, anche sul piano economico. Risulta, pertanto, di cruciale importanza lavorare sulla alfabetizzazione in campo genetico/omico dei cittadini/pazienti e delle loro famiglie. Risulta, inoltre, necessario identificare ed implementare strumenti di conoscenza efficace nel tema delle scienze “omiche” fruibile dai cittadini, in un’ottica di empowerment positivo degli stessi.</p>
 </sec>
</abstract>
