<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Proteggere gli adulti contro il Tetano e diminuire la circolazione della pertosse, spesso subclinica in questi, ma pericolosa o letale nei neonati, restano obiettivi sfidanti per il SSN, nonostante l’offerta LEA vaccinale gratuita.</p>
  <p>L’adesione decennale raccomandata degli adulti è ostacolata da motivi culturali e pratici: 
   <list list-type="bullet">
    <list-item>
     <p>quando un paziente accede al MMG/MCA per un traumatismo, spesso viene prescritta la sola vaccinazione antitetanica, perdendo l’opportunità di recuperare anche la pertosse;</p>
    </list-item>
    <list-item>
     <p>dal MMG la rivaccinazione non è gratuita, la trivalente “dTpaa” costa più della “TD”;</p>
    </list-item>
    <list-item>
     <p>l’offerta ambulatoriale ASL ha accessibilità geografica e di agenda limitate.</p>
    </list-item>
   </list>
  </p>
  <p>
   <italic>Obiettivi</italic>: migliorare la copertura DTP degli adulti accedenti al MMG/MCA per traumatismo o coloro ai quali il MMG/MCA, in occasione opportunistica, proponga il primo ciclo vaccinale TDP oppure la rivaccinazione decennale “dTpaa”, col supporto dei servizi vaccinali (SV).
  </p>
 </sec>
 <sec>
  <title>MATERIALI E METODI</title>
  <p>Il MMG: 
   <list list-type="bullet">
    <list-item>
     <p>richiede periodicamente al SV le dosi di “TD”, “TDP” e “dTpaa” secondo fabbisogno Approvvigionamento e consegna delle dosi al MMG sono a carico del SV, nel rispetto della catena del freddo, presso gli ambulatori vaccinali dell’ASL o presso i Centri Territoriali di salute; queste, analogamente alle vaccinazioni antinfluenzali, vengono “caricate” ai MMG nell’anagrafe informatica vaccinale;</p>
    </list-item>
    <list-item>
     <p>è dotato di un frigorifero con temperatura tra +2 e +8°C. Il controllo è preferibilmente in via digitale continuativa (data-logger) oppure in modalità cartacea giornaliera da termometro max.-min.;</p>
    </list-item>
    <list-item>
     <p>valutata l’anamnesi e consultata l’anagrafe vaccinale e il libretto/cartellino del paziente, prescrive la tipologia/dose appropriata di vaccino;</p>
    </list-item>
    <list-item>
     <p>informa il paziente, acquisisce il consenso ed esegue immediatamente la vaccinazione;</p>
    </list-item>
    <list-item>
     <p>registra la vaccinazione attraverso il portale MMG, oppure, in alternativa, trasmette al SV apposita scheda cartacea;</p>
    </list-item>
    <list-item>
     <p>trascrive la vaccinazione sul cartellino/libretto vaccinale dell’utente;</p>
    </list-item>
    <list-item>
     <p>la prestazione del MMG rientra contrattualmente nelle Prestazioni di Particolare Impegno Professionale (PIP).</p>
    </list-item>
   </list>
  </p>
 </sec>
 <sec>
  <title>RISULTATI</title>
  <p>Questa modalità organizzativa è stata sperimentata in un Distretto dell’AAS3 per sei mesi nel 2017, con l’adesione volontaria di due MMG.</p>
  <p>Al termine, il Responsabile del Distretto, il Responsabile del SV e i MMG hanno verificato l’efficacia del modello, definito alcune azioni migliorative, ed esteso dal 2018 il programma (volontario) a tutti i MMG.</p>
 </sec>
 <sec>
  <title>CONCLUSIONI</title>
  <p>I MMG e i SV hanno segnalato miglioramenti nell’adesione dei pazienti alla proposta della vaccinazione “decennale” opportunistica con dTppa, verosimilmente per l’accessibilità immediata e gratuita alla prestazione. La sperimentazione, illustrata nei periodici incontri formativi distrettuali con i MMG, ha portato ad un evidente sviluppo di interesse tra i MMG dell’AAS, con nuove richieste di adesione al programma.</p>
 </sec>
</abstract>
