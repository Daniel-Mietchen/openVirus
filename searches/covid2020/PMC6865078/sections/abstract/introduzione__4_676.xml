<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Lo stato di salute di una popolazione è condizionato dai ciclici cambiamenti dell’esposizione ai fattori di rischio, degli stili di vita, dei contesti socio-culturali e ambientali. La ricerca sanitaria deve essere in grado di accompagnare i cambiamenti, per ambire a sviluppare risposte efficaci ai problemi di salute prioritari. Questo studio, condotto dalle Scuole di Specializzazione in Igiene e Medicina Preventiva dell’Università degli Studi di Brescia e dell’Università del Piemonte Orientale, rappresenta un tentativo di valutare, nell’intervallo 1994-2017, l’evoluzione della ricerca degli Igienisti italiani nell’ambito della Sanità Pubblica.</p>
 </sec>
 <sec>
  <title>MATERIALI E METODI</title>
  <p>Sono stati valutati tutti i lavori contenuti negli Abstract Books dei congressi nazionali SItI presentati nei seguenti anni: 1994, 2000,2006, 2012 e 2017.</p>
  <p>Per ogni contributo analizzato è stata effettuata, in doppio cieco dagli specializzandi della Scuola di Brescia e di Novara, l’estrazione delle seguenti variabili: anno del congresso, settore lavorativo del primo autore, regione di provenienza del primo autore, tipologia di studio, area tematica. Ogni variabile è stata categorizzata secondo uno schema stabilito a priori.</p>
  <p>La concordanza tra i due osservatori è stata valutata utilizzando l’accordo osservato e il Kappa di Cohen (K) con rispettivo Intervallo di Confidenza al 95%. Le analisi statistiche sono state condotte utilizzando il software STATA 15.</p>
 </sec>
 <sec>
  <title>RISULTATI</title>
  <p>Sono stati valutati in totale 3180 abstract. La massima concordanza si è osservata per l’area geografica di provenienza del primo autore con valore pari al 100% [K = 1]. La concordanza osservata tra i valutatori per area tematica è risultata del 73.71% [K = 0.7163 (95%IC) = 0.716 (0.696-0.729)], quella per la variabile tipo di studio è risultata essere pari al 73.02% [K = 0.6261 (95%IC) = 0.626 (0.610-0.637)]. Per quanto riguarda la concordanza per il settore lavorativo del primo autore essa è risultata pari al 92.74% [K = 0.8454 (95%IC) = 0.845 (0.838-0.853)], mentre quella per tipologia di presentazione è risultata del 99.72% [K = 0.9745 (95%IC) = 0.974 (0.962-0.983)]. Infine la concordanza relativa alla variabile sponsorizzazione è risultata del 98.07% [K = 0.9743 (95%IC) = 0.274 (0.149-0.400)].</p>
 </sec>
 <sec>
  <title>CONCLUSIONI</title>
  <p>La concordanza tra i valutatori, secondo la scala di Landis e Koch, è risultata essere buona per le variabili: area tematica e tipo di studio poiché K risulta compreso tra 0.61 e 0.80. Per le altre variabili in studio la concordanza è stata ottima con un K uguale o superiore a 0.81.</p>
 </sec>
</abstract>
