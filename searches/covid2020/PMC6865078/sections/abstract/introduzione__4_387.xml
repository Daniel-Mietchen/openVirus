<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>A seguito dei richiami di enti governativi, relativi alla segnalazione di oltre 120 casi nel mondo di infezione invasive da 
   <italic>M. chimaera</italic> in pazienti sottoposti ad interventi cardiochirurgici, numerosi avvisi di sicurezza sono stati emanati dai principali produttori di HCU, dispositivo incriminato nella trasmissione dell’infezione. La contaminazione in fase di produzione di questi dispositivi è stata dimostrata per Livanova Stockert, con associati il maggior numero di casi. Il Ministero della Salute, attraverso la circolare n.0000674/2019, ha emanato le raccomandazioni per il controllo delle infezioni da 
   <italic>M. chimaera</italic>, richiedendo la sorveglianza microbiologica di tutte le HCUs.
  </p>
 </sec>
 <sec>
  <title>MATERIALI E METODI</title>
  <p>Con il Decreto n.3822/2019, la Regione Toscana ha individuato il laboratorio di riferimento e il protocollo per il monitoraggio delle HCUs presenti nei quattro centri di cardiochirurgia.</p>
  <p>In conformità alle istruzioni per l’uso, in due centri sono stati implementati i protocolli di manutenzione e disinfezione, al fine di ridurre il rischio di colonizzazione da 
   <italic>M. chimaera</italic> e altri micobatteri atipici (NTMs). In particolare, nelle 3T Heater-Cooler System, LivaNova, è stata incrementata la frequenza di disinfezione, con cicli settimanali di trattamento con acido peracetico al 4,5% e l’aggiunta di perossido di idrogeno al 22% in fase di mantenimento. È stata inoltre effettuata la sostituzione dei tubi e dei connettori delle vasche, per eliminare la presenza di biofilm al loro interno.
  </p>
 </sec>
 <sec>
  <title>RISULTATI</title>
  <p>Sono state incluse nella sorveglianza 21 HCUs (9 3T-Heater-Cooler System, LivaNova, 3 1T-Heater-Cooler System, LivaNova, 1 HX2-Heater-Cooler, Terumo e 8 Heater-Cooler Unit HCU 40, Maquet). L’acqua utilizzata nelle HCU è risultata conforme agli standard previsti dal D.Lgs. 31/2001 s.m.i., ad eccezione della presenza di 
   <italic>P. aeruginosa</italic> nel 33% (7/21) delle HCUs e della carica microbica &gt; 100 UFC/ml nel 76% (16/21) delle HCUs. La ricerca di NTMs ha dato esito positivo nel 52% (11/21) delle HCUs, con l’identificazione di 
   <italic>M. chimaera</italic> strain CP015272.1 nel 72% (8/11) e M. gordonae strain FJ643457.1 nel 27% (3/11). Tra i dispositivi indagati, uno ha rilevato cariche elevate di 
   <italic>M. chimaera</italic> (4050±3350 UFC/L). Tutti i campioni di aerosol sono risultati negativi.
  </p>
  <p>Dopo l’implementazione del protocollo di manutenzione e disinfezione non è stata riscontrata la presenta di NTMs ad eccezione del mese di novembre 2018, gennaio e febbraio 2019, durante i quali una HCU è risultata positiva in tre diversi centri di cardiochirurgia.</p>
 </sec>
 <sec>
  <title>CONCLUSIONI</title>
  <p>L’implementazione delle procedure di manutenzione e disinfezione dei dispositivi HCUs è in grado di ridurre il rischio di aerosolizzazione di 
   <italic>M. chimaera.</italic>
  </p>
 </sec>
</abstract>
