<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le malattie cronico degenerative rappresentano da sempre un importante indicatore dello stato di salute di una popolazione, soprattutto in condizioni di elevato invecchiamento della stessa. Nella regione Basilicata, l’indice di vecchiaia, ovvero il rapporto fra la popolazione anziana (over 65anni) e quella giovane (0-14 anni), vede un trend in costante crescita negli anni dal 2008 al 2018. In particolare nella provincia di Potenza, nel 2018, l’indice di vecchiaia si è attestato su un valore superiore a quello nazionale. Tale tendenza è strettamente correlata all’incidenza delle malattie cronico degenerative e quindi alla domanda di servizi.</p>
  <p>
   <italic>Obiettivi</italic>: la Regione Basilicata con DGR n. 190/2018 ha fissato gli obiettivi di salute e di programmazione economico-finanziaria in base ai quali l’Azienda Sanitaria di Potenza (A.S.P.) ha posto tra gli obiettivi strategici la conoscenza epidemiologica dei bisogni di salute della popolazione umana. Obiettivo dell’U.O.S.D. di epidemiologia e malattie rare è stato quello di valutare la diffusione di alcune malattie cronico degenerative (ipertensione, diabete, scompenso cardiaco e B.P.C.O.) nel territorio aziendale.
  </p>
 </sec>
 <sec>
  <title>METODI</title>
  <p>Per la ricerca si è fatto ricorso alla banca dati aziendale, rappresentata dai codici di esenzione ticket per patologia, dai quali sono stati individuati i codici di esenzione relativi alle seguenti patologie cronico degenerative: ipertensione, diabete, B.P.C.O., scompenso cardiaco ed estrapolati i dati sulla popolazione residente.</p>
 </sec>
 <sec>
  <title>CONCLUSIONI</title>
  <p>Dai risultati ottenuti si evince che, delle quattro patologie cronico degenerative prese in considerazione, è risultata essere prevalente l’ipertensione arteriosa, seguita da diabete, B.P.C.O. e scompenso cardiaco. Si ripropone pertanto la necessità di interventi di Sanità Pubblica volti alla promozione di stili di vita sani.</p>
 </sec>
</abstract>
