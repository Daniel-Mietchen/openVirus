<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il sovraffollamento è un problema rilevante del Pronto Soccorso che ha effetti negativi sulla qualità delle prestazioni erogate, sul lavoro degli operatori sanitari e sulla percezione della popolazione sulla qualità dei servizi sanitari.</p>
  <p>Questo lavoro si pone l’obiettivo di individuare l’impatto dell’inserimento dei Fast-Track (FT) specialistici sui tempi di attesa, sui tempi di gestione e sulla length of stay (LOS tempo triage-dimissione).</p>
 </sec>
 <sec>
  <title>MATERIALI E METODI</title>
  <p>Usando i flussi amministrativi aziendali, è stata quantificata la frequenza di soggetti inserita nel percorso FT rispetto al totale dei pazienti trattati in PS Generale (ottenuti escludendo gli accessi diretti al PS ostetrico, a quello pediatrico e i pazienti inviati direttamente al ricovero) e l’effetto dell’introduzione del FT sui tempi di attesa, sul tempo di gestione e sulla LOS, suddivisi per codice colore (bianco, verde e blu). Le elaborazioni sono riferite ai primi 6 mesi dell’anno 2018 durante il quale sono entrate in funzione tutte le 5 specialità coinvolte nel percorso Fast-Track al Pronto Soccorso del P.O. di Lecco: FT Otorinolaringoiatrico, Dermatologico, Oculistico, Urologico e Ortopedico. Per motivi di spazio sono riportati i dati di impatto sulla LOS.</p>
 </sec>
 <sec>
  <title>RISULTATI</title>
  <p>Il 6,38% di tutti gli accessi in PS ha seguito il percorso FT. In ordine decrescente: oculistico 2,65%, otorinolaringoiatrico 1,39%, dermatologico 1,14%, ortopedico 0,68% e urologico 0,52%.</p>
  <p>Considerando il numero di utenti gestiti con Percorso FT Specialistico, rispetto ai pazienti gestiti in PS Generale, la percentuale di pazienti con accesso FT è stata del 9,42%.</p>
  <p>L’introduzione del FT specialistico ha mostrato un impatto positivo sul tempo di attesa, sul tempo di gestione e sulla LOS dei codici verdi, blu e bianchi di chi ha utilizzato il percorso, con tempi medi di LOS per i pazienti FT compresi tra 51 e 78 minuti.</p>
 </sec>
 <sec>
  <title>CONCLUSIONI</title>
  <p>Questo lavoro ha messo in evidenza come i pazienti in Fast-Track specialistico hanno beneficiato positivamente del Percorso, mostrando tempi di attesa e di tempo complessivo di permanenza in Pronto Soccorso inferiori di oltre il 60% rispetto ai pazienti che non hanno usufruito dello stesso. Attualmente sono in corso analisi per verificare se l’inserimento dei percorsi Fast-Track, alleggerendo il carico del PS generale, ha influito anche sui tempi di attesa e di gestione dei pazienti del Pronto Soccorso non coinvolti nel Percorso Fast-Track.</p>
 </sec>
</abstract>
