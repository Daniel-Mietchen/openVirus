<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Secondo la definizione riportata nel 
   <italic>Manuale di corretta prassi operativa per la produzione di ghiaccio alimentare (Istituto nazionale ghiaccio alimentare)</italic>, si definisce ghiaccio alimentare un “prodotto preparato con acqua potabile, conforme al D.Lgs. n. 31/2001, che alla fusione si trasforma in acqua avente le stesse caratteristiche microbiologiche e chimico-fisiche dell’acqua utilizzata per la sua produzione”. Tale Decreto riporta i miceti tra i parametri accessori. In realtà, nel corso degli anni, la presenza dei miceti nei sistemi di distribuzione dell’acqua potabile ha acquisito un ruolo di rilievo in Sanità Pubblica, in quanto considerata tra i fattori di rischio per complicanze fungine nei soggetti immunocompromessi.
  </p>
  <p>Scopo del presente lavoro è indagare la presenza di lieviti e funghi filamentosi (FF) nel ghiaccio ad uso alimentare.</p>
 </sec>
 <sec>
  <title>METODI</title>
  <p>Sono stati esaminati 100 campioni di ghiaccio prodotto nelle attività di ristorazione pubblica e collettiva di dieci Comuni ricompresi nella Regione Puglia. In accordo con il D.Lgs 31/01, 
   <italic>Escherichia coli</italic>, coliformi totali, enterococchi, 
   <italic>Pseudomonas aeruginosa, Staphylococcus aureus</italic> e miceti sono stati ricercati in 1 kg di ghiaccio prelevato in buste sterili.
  </p>
 </sec>
 <sec>
  <title>RISULTATI</title>
  <p>La presenza di miceti è stata evidenziata nel 93% dei campioni. In particolare, FF sono stati rilevati nel 44% e lieviti nel 17% dei campioni; in 32 campioni è stata evidenziata flora micotica mista. Tra i FF, sono stati isolati 
   <italic>Aspergillus (33</italic>%), 
   <italic>Penicillium</italic> (17%), 
   <italic>Cladosporium</italic> (16%), 
   <italic>Mucorales</italic> (10%), 
   <italic>Paecilomyces</italic> (9%), 
   <italic>Fusarium</italic> (6%), 
   <italic>Alternaria</italic> (3%), 
   <italic>Acremonium</italic> (1%), 
   <italic>Chrysosporium</italic> (1%), 
   <italic>Cunninghamella</italic> (1%), generalmente presenti in coltura mista. Per quanto riguarda i lieviti, sono stati isolati 
   <italic>Candida</italic> (37%), 
   <italic>Rhodotorula</italic> (37%), 
   <italic>Saccaromyces</italic> (11%), 
   <italic>Cryptococcus</italic> (1%).
  </p>
 </sec>
 <sec>
  <title>CONCLUSIONI</title>
  <p>I nostri risultati evidenziano un’ampia diffusione di miceti, in particolare FF, nel ghiaccio alimentare prodotto nei pubblici servizi. La loro presenza è generalmente riconducibile alle scarse condizioni igienico-sanitarie in fase di produzione e/o somministrazione e alle scorrette procedure di sanificazione e manutenzione ordinaria attuate dagli Operatori del Settore Alimentare.</p>
  <p>A fronte delle evidenze riscontrate e delle auspicabili azioni di controllo adottabili da parte delle Autorità Competenti, appare opportuno suggerire la necessità di effettuare una specifica valutazione del rischio nell’ambito dei Piani di Autocontrollo, basati sui principi del Sistema HACCP, di pianificare puntuali monitoraggi e di applicare quanto previsto dal Water Safety Plan.</p>
 </sec>
</abstract>
