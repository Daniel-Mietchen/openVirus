<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La promozione di una cultura della sicurezza nelle organizzazioni sanitarie rappresenta una strategia essenziale per il miglioramento della 
   <italic>Patient Safety</italic>. Nel contesto della chirurgia ambulatoriale, l’implementazione di tecniche specifiche (
   <italic>briefing</italic>/
   <italic>debriefing)</italic> può contribuire al miglioramento del clima e dell’efficienza lavorativa, la cui analisi si avvale di appositi strumenti. Il presente studio ha indagato il clima della sicurezza in un campione di professionisti sanitari operanti presso i Poliambulatori chirurgici della AOUI di Verona, con particolare riferimento alla valutazione delle abilità non tecniche.
  </p>
 </sec>
 <sec>
  <title>MATERIALI E METODI</title>
  <p>Il questionario per la cultura della sicurezza nei poliambulatori chirurgici, sviluppato dalla AHRQ e adattato in lingua italiana, include 36 domande volte ad indagare attraverso una scala Likert (1-5) il contesto di lavoro, il livello globale e la percezione della sicurezza (8 dimensioni), la propensione alla segnalazione spontanea e gli scambi informativi in fase pre e post-operatoria. In particolare, 3 item indagano l’esecuzione del 
   <italic>briefing</italic> preoperatorio, la presenza di una leadership che incoraggia la comunicazione di dubbi/criticità prima dell’intervento (diminuzione del gradiente gerarchico) e la discussione di eventuali problematiche in fase post-operatoria (
   <italic>debriefing</italic>). La rilevazione si è svolta nel periodo novembre-dicembre 2018. Per l’analisi è stata utilizzata la statistica descrittiva valutando le percentuali di risposte positive (PPR; punteggi 4-5) e negative (PNR; punteggi 1-2) per dimensione e per singolo item.
  </p>
 </sec>
 <sec>
  <title>RISULTATI</title>
  <p>Sono stati compilati 90 questionari sui 151 distribuiti (tasso di risposta: 60%). La percezione globale della sicurezza è risultata buona/molto buona nel 61% del campione. Si evidenzia una PPR pari al 30%, 29% e 27%, rispettivamente per il 
   <italic>briefing</italic>, la riduzione del gradiente gerarchico ed il 
   <italic>debriefing</italic>. Le dimensioni inerenti competenze non tecniche mostrano una PPR compresa nel range 47%-57%. La possibilità di segnalare comportamenti insicuri adottati da persone con maggiore autorità si dimostra particolarmente critica (PNR = 35%; PPR = 43%), così come il supporto reciproco all’interno del team (PPR = 36%). Notevolmente positivo risulta lo scambio tempestivo di informazioni chiave sul paziente (PPR = 68%; PNR = 11%), nonché l’item “
   <italic>Ci sentiamo liberi di fare domande quando qualcosa non sembra andare per il verso giusto</italic>” (PPR = 67%). Il 61% degli operatori dichiara di segnalare raramente/mai eventi avversi o near miss, mentre il 21% dichiara di farlo sempre/nella maggioranza dei casi.
  </p>
 </sec>
 <sec>
  <title>CONCLUSIONI</title>
  <p>Lo strumento ha permesso di fornire una fotografia accurata delle principali criticità/punti di forza inerenti la sicurezza del paziente all’interno del setting indagato. Appare fondamentale che l’organizzazione possa utilizzare i presenti risultati in un’ottica propositiva, allo scopo di implementare le adeguate azioni di miglioramento ed il relativo monitoraggio.</p>
 </sec>
</abstract>
