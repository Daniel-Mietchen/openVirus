<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Obiettivo del presente lavoro è osservare le relazioni esistenti tra l’ambiente urbano e la sicurezza stradale al fine di comprendere quali fattori di rischio intervengano nelle dinamiche degli incidenti pedonali.</p>
 </sec>
 <sec>
  <title>METODI</title>
  <p>L’analisi sistematica della bibliografia internazionale edita nel periodo 2000-2019, ha previsto la consultazione di banche dati (
   <italic>PubMed</italic>, 
   <italic>Scopus</italic>, 
   <italic>Web of Science)</italic> per parole chiave: 
   <italic>built environment</italic>, 
   <italic>pedestrian accidents</italic>, 
   <italic>pedestrian injuries</italic>, 
   <italic>streets scape</italic>. I prodotti risultanti sono stati selezionati per titolo e abstract. L’analisi dettagliata degli studi selezionati ha focalizzato l’attenzione sui fattori inerenti al rapporto ambiente costruito/incidentalità pedonale.
  </p>
 </sec>
 <sec>
  <title>RISULTATI</title>
  <p>L’analisi ha consentito di selezionare 75 articoli e valutare i fattori di rischio inerenti all’incidentalità pedonale, genericamente riconducibili alle caratteristiche della rete stradale (nel 63,1% degli articoli selezionati), dell’arredo e delle funzioni urbane (52,0% degli articoli), dei fattori demografici e socioeconomici (45,3%) e dei fattori individuali e comportamentali degli utenti (22,6%). Un’analisi puntuale ha permesso di evidenziare il ruolo predominante giocato da alcuni di essi in relazione all’
   <italic>outcome</italic> osservato: alta velocità di percorrenza; traffico; volume di persone; densità delle funzioni; ostacoli ai bordi della carreggiata; manutenzione precaria; illuminazione scarsa; separazione tra sede stradale e aree pedonali.
  </p>
  <p>Oltre agli attributi fisici spaziali, anche i fattori comportamentali degli automobilisti influiscono sul rischio di incidenti a carico dei pedoni: guida in stato di ebbrezza; rispetto del codice della strada; disattenzione. Per quel che concerne i pedoni, i comportamenti maggiormente a rischio sono risultati gli attraversamenti al di fuori delle strisce pedonali o quelli compiuti senza rispettare i segnali luminosi, oltre ad un eventuale stato di alterazione e, al pari degli automobilisti, la disattenzione.</p>
 </sec>
 <sec>
  <title>CONCLUSIONI</title>
  <p>Le moderne città devono pertanto affrontare differenti problemi di salute pubblica, tra cui l’incidentalità stradale. Il presente studio offre un’attenta analisi delle ricerche condotte negli ultimi anni in merito al tema, con particolare attenzione rivolta alla categoria dei pedoni. I risultati dell’osservazione mostrano i fattori ricorrenti in relazione all’incidentalità pedonale, suggerendo eventuali approfondimenti anche nelle nostre realtà locali, nelle quali risulta sussistere un 
   <italic>gap</italic> conoscitivo, a causa del ridotto numero di osservazioni.
  </p>
 </sec>
</abstract>
