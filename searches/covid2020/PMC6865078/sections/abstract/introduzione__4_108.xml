<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le macroalghe sono una fonte importante di metaboliti secondari con proprietà antibatteriche, antifungine, antitumorali e antinfiammatorie. Nel progetto REMEDIA Life, finanziato dalla comunità europea, si sta utilizzando, per la prima volta in Europa, la modalità di acquacoltura multitrofica integrata (IMTA) nella quale accanto all’allevamento dei pesci vi è l’allevamento/coltivazione di biorimediatori come policheti, poriferi, mitili e macroalghe. L’obiettivo che il progetto intende raggiungere è ottenere sia il miglioramento delle condizioni ambientali, sia biomassa disponibile per ulteriori possibili usi, in vari settori incluso quello della farmaceutica. In particolare, la biomassa di macroalghe prodotta potrebbe essere usata per l’estrazione di sostanze ad azione antibatterica. Nel presente lavoro si evidenzia la capacità antibatterica dell’estratto lipidico di alcune alghe (
   <italic>Hypnea cornuta, Cystoseira barbata</italic> e 
   <italic>Cladophora rupestris)</italic>, presenti lungo le coste pugliesi, selezionate per la coltivazione in impianto.
  </p>
 </sec>
 <sec>
  <title>MATERIALI E METODI</title>
  <p>L’estratto algale è stato ottenuto mediante un estrattore soxhlet usando una soluzione 2:1 cloroformio/metanolo a 55 °C per 24 ore; dopo essiccazione è stato risospeso in etanolo ad una concentrazione di 5mg/mL. L’estratto è stato quindi utilizzato per valutare l’azione antimicrobica nei confronti di 
   <italic>Enterococcus</italic> spp., 
   <italic>Pseudomonas</italic> spp., 
   <italic>Staphylococcus</italic> spp., 
   <italic>Streptococcus agalactiae</italic> coltivati su Nutrient Broth, 
   <italic>Candida glabrata</italic>, 
   <italic>Candida famata</italic> e 
   <italic>Candida albicans</italic> cresciute su Sabouraud Broth. L’attività antimicrobica è stata saggiata usando il metodo di Kirby Bauer: 100 μL di ciascuna sospensione microbica sono stati seminati per spread su piastre di Plate Count Agar, per i batteri, e Sabouraud Agar per i miceti lievitiformi. Su ogni piastra è stato posto un dischetto in carta sterile Whatman N° 1 imbevuto con 30 μL di ciascun estratto algale, e uno per il bianco imbevuto con 30 μL del solo solvente.
  </p>
 </sec>
 <sec>
  <title>RISULTATI</title>
  <p>L’estratto lipidico di 
   <italic>C. rupestris</italic> ha inibito la crescita di 
   <italic>Enterococcus</italic> spp. e 
   <italic>Streptococcus agalactiae</italic>; 
   <italic>H. cornuta</italic> è stata efficace nei confronti di 
   <italic>Enterococcus</italic> spp.; 
   <italic>C. barbata</italic> nei confronti di 
   <italic>Pseudomonas</italic> spp. Nessuna alga testata è stata efficace contro le specie di 
   <italic>Candida</italic> saggiate e 
   <italic>Staphylococcus</italic> spp.
  </p>
 </sec>
 <sec>
  <title>CONCLUSIONI</title>
  <p>Le attività antibatteriche evidenziate da questo studio mostrano che gli estratti lipidici di alcune macroalghe sono capaci di agire contro diversi patogeni umani, tra cui lo 
   <italic>Streptococcus agalactiae</italic> che è responsabile di meningiti infantili. I risultati ottenuti aprono delle prospettive sul possibile uso biotecnologico delle alghe esaminate. Nelle prossime fasi progettuali si valuteranno le rese dei composti bioattivi in relazione alla biomassa algale prodotta per comprendere la possibilità di realizzazione di prototipi farmaceutici.
  </p>
 </sec>
</abstract>
