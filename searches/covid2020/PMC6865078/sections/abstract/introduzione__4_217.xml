<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’adesione ad uno stile alimentare sano è una misura fondamentale, che dovrebbe essere adottata fin dall’infanzia, per prevenire lo sviluppo delle malattie croniche non trasmissibili. La dieta mediterranea tradizionale si è infatti dimostrata essere un modello alimentare efficace nel ridurre il rischio di patologie metaboliche e cardio-vascolari. Lo scopo di questo studio è valutare i fattori di rischio (socio-demografici e comportamentali) di bassa aderenza alla dieta mediterranea nei bambini della scuola primaria.</p>
 </sec>
 <sec>
  <title>MATERIALI E METODI</title>
  <p>L’indagine fa parte di un progetto di valutazione di efficacia dell’intervento educativo “Le Buone Abitudini”, condotto in alcune scuole primarie della regione Veneto, e finalizzato a fornire ai bambini ed ai loro genitori conoscenze utili all’adozione di una dieta variegata, salutare e corretta sotto l’aspetto nutrizionale. I dati presentati sono ricavati da questionari somministrati alle madri di alunni frequentanti la prima elementare e le variabili prese in considerazione riguardano il grado di aderenza alla dieta mediterranea (valutato tramite lo score KidMed), variabili sociodemografiche e riguardanti gli stili di vita, le attitudini comportamentali del bambino (questionario SDQ-ITA) e l’attenzione che la madre rivolge alla propria salute (health consciousness).</p>
 </sec>
 <sec>
  <title>RISULTATI</title>
  <p>Il campione in oggetto è rappresentato da un totale di 267 bambini di età compresa tra i 6 e i 7 anni e composto per il 51% da maschi. Il 74% dei partecipanti è risultato avere un’aderenza alla dieta mediterranea media o scarsa (punteggio KidMed ≤ 7), mentre, e la restante parte, ha totalizzato uno score KidMed elevato. Dalle analisi preliminari dei dati risulta che il rischio di avere una scarsa aderenza alla dieta mediterranea è maggiore in chi trascorre più di un’ora al giorno a giocare ai videogiochi e nei bambini le cui madri hanno una bassa attenzione nei confronti della propria salute; è emersa inoltre un’associazione inversa con un tratto comportamentale pro-sociale, con le ore dedicate all’attività sportiva e con il livello di istruzione materna.</p>
 </sec>
 <sec>
  <title>CONCLUSIONI</title>
  <p>I risultati mostrano come regimi alimentari di scarsa qualità nutrizionale appaiono associati, nel bambino, ad altri stili di vita, come la quantità di tempo dedicata alla pratica sportiva, a specifici tratti comportamentali e all’attenzione materna nei confronti della propria salute.</p>
 </sec>
</abstract>
