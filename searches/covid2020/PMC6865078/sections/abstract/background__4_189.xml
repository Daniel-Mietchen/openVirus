<?xml version="1.0" encoding="UTF-8"?>
<abstract>
 <sec>
  <title>BACKGROUND</title>
  <p>La sempre più frequente abitudine a mangiare fuori casa, in ristoranti, bar e fast food, ha generato un interesse globale nella gestione e manipolazione degli alimenti. Lo scopo dello studio è misurare il livello di contaminazione microbica degli alimenti che vengono serviti durante gli Happy Hour.</p>
 </sec>
 <sec>
  <title>METODI</title>
  <p>Uno studio trasversale è stato condotto da aprile a Maggio 2018 a Siena (&lt;60000 abitanti). In dieci bar selezionati in modo casuale, sono stati prelevati campioni di arachidi e patatine durante degli Happy Hour, all’inizio dell’evento (T0), a metà (T1) ed alla fine (T2). Il prelievo è stato eseguito con un kit sterile e le analisi di laboratorio condotte presso il Dip. Medicina Molecolare e dello Sviluppo dell’Università di Siena. I campioni sono stati disposti su terreno selettivo e la crescita di patogeni è stata controllata a 24 e 48 ore. I microrganismi ricercati sono stati 
   <italic>Enterococchi, Stafilococchi, batteri Coliformi, muffe</italic> e 
   <italic>lieviti</italic>. Le analisi statistiche sono state condotte utilizzando il test Wilcoxon, tramite il software Stata.
  </p>
 </sec>
 <sec>
  <title>RISULTATI</title>
  <p>A T0 è stata rilevata una contaminazione significativa di 
   <italic>lieviti</italic> solo sulle patatine rispetto alle arachidi, mentre tra T0 e T1, in entrambi i tipi di campioni, abbiamo trovato un aumento significativo di 
   <italic>Enterococchi, Stafilococchi</italic> e 
   <italic>lieviti</italic> (p &lt; 0.05). Confrontando T1 e T2 solo i lieviti hanno mostrato una crescita significativa nelle patatine (p = 0.04). Il confronto tra T0 e T2 ha evidenziato una significativa crescita di 
   <italic>Coliformi</italic> nelle noccioline (p = 0.03).
  </p>
 </sec>
 <sec>
  <title>CONCLUSIONI</title>
  <p>Dalle analisi condotte abbiamo evidenziato un aumento della carica microbica. In particolare, la comparsa di Enterococchi, al T1, indica una cattiva igiene di alcuni commensali. Un tempo di esposizione prolungato ha determinato un aumento della probabilità di contaminazione; ciò potrebbe far ipotizzare anche il superamento della soglia oltre cui si manifestano segni e sintomi della malattia. L’offerta di mono-porzioni di cibo, probabilmente, potrebbe essere un’alternativa all’attuale modo di servire gli alimenti durante gli happy hours, così da ridurre la manipolazione da parte dei partecipanti e quindi il rischio di outbreak alimentare.</p>
 </sec>
</abstract>
