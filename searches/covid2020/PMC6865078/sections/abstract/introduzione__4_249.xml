<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’imballaggio alimentare innovativo, negli ultimi decenni, ha raggiunto un’importanza notevole nel campo della sicurezza alimentare, in quanto si tratta di un 
   <italic>packaging</italic> attivo che non costituisce solo una semplice “barriera” fisica nel preservare gli alimenti dall’ambiente esterno ma garantisce anche la possibilità di ridurre l’attività di agenti microbici potenzialmente presenti grazie anche all’utilizzo di polimeri biodegradabili e di molecole derivanti dagli scarti della produzione agricola, in linea con i principi della 
   <italic>Green Economy.</italic>
  </p>
  <p>A tale scopo, il presente lavoro di ricerca si è focalizzato sullo studio dell’attività antibatterica e antiossidante dell’α-tomatina, una molecola bioattiva presente negli scarti della pianta di pomodoro (foglie e fusto) e del suo possibile inserimento in biopolimeri di alcol polivinilico, al fine di ottenere pellicole di biofilm con proprietà antibatteriche da utilizzate come imballaggio attivo per gli alimenti.</p>
 </sec>
 <sec>
  <title>MATERIALI E METODI</title>
  <p>L’attività antibatterica dell’α-tomatina è stata valutata nei confronti di ceppi batterici potenzialmente patogeni per l’uomo (
   <italic>Escherichia coli, Pseudomonas aeruginosa e Staphilococcus aureus</italic>) e di saprofiti (
   <italic>Lattobacillus acidophilus, Lattobacillus bulgaricus e Lattobacillus rhamnosus</italic>). L’attività antiossidante è stata valutata mediante i saggi ABTS e DPPH.
  </p>
  <p>Inoltre, l’α-tomatina è stata incorporata in biopolimeri di alcol polivinilico, ottenendo coating sui quali è stata valutata l’attività antibatterica mediante la procedura ISO22196:2011 sui ceppi patogeni selezionati.</p>
 </sec>
 <sec>
  <title>RISULTATI</title>
  <p>Dai risultati ottenuti si evince che, sebbene l’α-tomatina non abbia mostrato alcuna attività antiossidante sia nei confronti del radicale ABTS che del radicale DPPH, essa ha evidenziato una spiccata attività antibatterica anche se solo nei confronti dei tre ceppi batterici potenzialmente patogeni. Inoltre, tale attività si è conservata anche dopo l’inserimento della stessa molecola in 
   <italic>coating</italic> polimerici di alcol polivinilico.
  </p>
 </sec>
 <sec>
  <title>CONCLUSIONI</title>
  <p>Il presente studio ha messo in evidenza la possibilità di realizzare 
   <italic>packaging</italic> attivi ad attività antibatterica per migliorare sia la conservabilità dell’alimento confezionato sia la sicurezza alimentare, ma al contempo biodegradabili, rispondendo così ai criteri di sostenibilità ambientale.
  </p>
  <p>Il presente studio ha rappresentato un’idea di progetto innovativa che ha ottenuto il 3° Premio al Concorso di StartCup Campania 2018 e il Premio speciale PwC al PNI, a Verona, nello stesso anno.</p>
 </sec>
</abstract>
