<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Ancora oggi, soprattutto nei soggetti adulti le coperture vaccinali sono sub-ottimali rispetto all’atteso, in particolar modo nelle categorie a rischio.</p>
  <p>Il PNPV 2017/2019 ha individuato nella vaccinazione dell’adulto un asset centrale nelle strategie vaccinali nazionali e stabilito che i “programmi di vaccinazione devono essere oggetto di attenta programmazione, organizzazione e gestione da parte delle strutture sanitarie. Devono essere altresì monitorati attraverso l’istituzione di un’anagrafe vaccinale che alimenti il relativo sistema informativo e di sorveglianza.”</p>
  <p>L’ASP di Reggio Calabria ha avviato una collaborazione pubblico-privata che permette, attraverso una dotazione tecnologica, di ottimizzare l’organizzazione dell’attività vaccinale attraverso un sistema di monitoraggio web-based, delle coperture vaccinali che: 
   <list list-type="bullet">
    <list-item>
     <p>rileva l’efficienza dell’attività vaccinale in tempo reale;</p>
    </list-item>
    <list-item>
     <p>mantiene in costante allineamento tutti gli attori coinvolti (Medici Vaccinatori dei Centri Vaccinali e MMG) verificando le vaccinazioni effettuate dall’avvio del progetto e in corso.</p>
    </list-item>
   </list>
  </p>
  <p>Gli obiettivi erano: 
   <list list-type="bullet">
    <list-item>
     <p>informatizzazione dell’intero processo di vaccinazione;</p>
    </list-item>
    <list-item>
     <p>creazioni di campagne vaccinali con generazione automatica delle coorti eleggibili;</p>
    </list-item>
    <list-item>
     <p>semplificazione del processo vaccinale con la messa in rete tra Centri Vaccinali e MMG;</p>
    </list-item>
    <list-item>
     <p>sicurezza e riservatezza dei dati tramite crittografia;</p>
    </list-item>
    <list-item>
     <p>monitoraggio in tempo reale delle vaccinazioni delle singole campagne vaccinali.</p>
    </list-item>
   </list>
  </p>
 </sec>
 <sec>
  <title>MATERIALI E METODI</title>
  <p>La partnership pubblico-privato ha permesso la realizzazione di un’anagrafica vaccinale digitalizzata che identifica i soggetti adulti eleggibili alla vaccinazione per età e/o condizione di rischio, registra le coperture vaccinali e rende disponibile a tutti gli attori coinvolti, un’informazione completa.</p>
  <p>Il progetto ha previsto la messa in rete dell’ASP RC, dei Centri Vaccinali e di tutti i Medici di Medicina Generale aderenti al progetto.</p>
  <p>Sono state identificate 4 campagne vaccinali: antinfluenzale, anti-Herpes Zoster, anti-pneumococco e anti-difterite tetano pertosse con relativi obiettivi da raggiungere. Difatti la piattaforma ARCA è in grado di monitorare in tempo reale l’andamento della campagna vaccinale e di valutare nel tempo i livelli di copertura raggiunti.</p>
  <p>L’innovazione tecnologica è proseguita con la realizzazione di un APP per i Medici Vaccinatori che registra l’atto vaccinale in modo semplice, veloce e direttamente nella piattaforma ARCA; con due semplici “click” il medico inserisce il dato vaccinale (scansione del codice fiscale del vaccinato e scansione della fustella del vaccino effettuato).</p>
 </sec>
 <sec>
  <title>RISULTATI</title>
  <p>La Collaborazione pubblico-privata ha consentito di rispondere in maniera innovativa a quanto richiesto dal PNPV e PRPV, con la creazione di una “storia digitale” del percorso vaccinale per i soggetti adulti afferenti all’ASP RC e di semplificare, in termini di risparmio di tempo e complessità, il lavoro del Medico Vaccinatore.</p>
 </sec>
</abstract>
