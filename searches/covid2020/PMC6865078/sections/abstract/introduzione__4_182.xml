<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Tra le iniziative promosse a livello nazionale e internazionale per contrastare l’antibiotico-resistenza (AMR) grande rilievo assume l’attività di sorveglianza. Pertanto, è stato intrapreso uno studio di sorveglianza volto a conoscere l’andamento epidemiologico di microrganismi (m.o.) resistenti al fine di monitorare le dimensioni del problema nella realtà locale e identificare aree per interventi di prevenzione.</p>
 </sec>
 <sec>
  <title>METODI</title>
  <p>Lo studio è stato condotto secondo il modello della sorveglianza passiva. Questa ha previsto l’analisi retrospettiva cumulativa dello spettro di sensibilità agli antibiotici di m.o. isolati in campioni clinici processati nei laboratori dell’Azienda Ospedaliero Universitaria di Sassari dal 1° giugno 2017 al 31 maggio 2018. Sono stati sorvegliati a) 
   <italic>S. aureus</italic> meticillina resistente (MRSA) e 
   <italic>E. coli</italic> resistente alle cefalosporine di 3
   <sup>a</sup> generazione (3GCR), individuati da ECDC, EFSA e EMA come indicatori primari di AMR in campo umano, e b) 
   <italic>S. pneumoniae</italic> resistente a macrolidi e penicillina (valori distinti) e 
   <italic>K. pneumoniae</italic> resistente (resistenza combinata) a aminoglicosidi/fluorochinoloni/cefalosporine di 3
   <sup>a</sup> generazione (3GC/A/F R) e (valori distinti) a carbapenemi, quali indicatori secondari.
  </p>
 </sec>
 <sec>
  <title>RISULTATI</title>
  <p>In totale sono stati esaminati 30718 prodotti morbosi: 27,9% provenienti dalle vie aeree, 17,3% urine, 17,4% campioni di sangue e 37,4% prelevati da altra sede. L’esame colturale ha dato esito positivo nel 28,2% dei campioni. Il 14% degli stipiti di 
   <italic>S. aureus</italic> isolati è risultato MRSA, il 13,8% di 
   <italic>E. coli</italic> 3GCR 
   <italic>E. coli</italic>, il 44,2% di 
   <italic>S. pneumoniae</italic> resistente ai macrolidi e il 3,8% alle penicilline; 
   <italic>K. pneumoniae</italic> ha presentato resistenza combinata 3GC/A/F R nel 18,6% degli isolati e ai carbapenemi nel 20,3%, con associazione delle due resistenze nel 12,8% degli stipiti.
  </p>
 </sec>
 <sec>
  <title>CONCLUSIONI</title>
  <p>I risultati, confrontati con quelli EARS-NET (ECDC) (relativi solo a patogeni invasivi), mostrano percentuali di isolamento di MRSA e 3GCR 
   <italic>E. coli</italic> in linea con quelle medie osservate a livello europeo ed inferiori a quelle per l’Italia nella stessa indagine. Tra gli indicatori secondari, 3GC/A/F R K.pneumoniae e 
   <italic>K. pneumoniae</italic> resistente ai carbapenemi sono percentualmente superiori alle medie europee ma inferiori a quelle dell’Italia; molto elevata rispetto al valore medio registrato in Italia e prossima al più alto valore in Europa è invece la percentuale di 
   <italic>S. pneumoniae</italic> resistente ai macrolidi che, al pari di quanto osservato in genere in Europa, risulta maggiore di quella alla penicillina. Studi di sorveglianza attiva e di sorveglianza prospettica consentiranno ulteriori e più complete informazioni su questo fenomeno per interventi di prevenzione in ambito ospedaliero e comunitario.
  </p>
 </sec>
</abstract>
