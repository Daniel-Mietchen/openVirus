<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’IRCCS Ospedale San Raffaele (OSR), centro di riferimento nel campo clinico, offre 1.295 posti letto con mediamente 45.700 ricoveri/anno. A seguito degli elevati volumi, OSR nel 2003 ha istituito l’Unità Valutazione Appropriatezza (UVA), costituita da personale infermieristico formato, afferente alla Direzione Sanitaria
   <italic>.</italic>
  </p>
  <p>In ottemperanza alla normativa sulla pianificazione dell’attività di controllo (DGR 1046/2018) nel rispetto delle regole sulla corretta compilazione della Cartella (DGR 9014/2009, Manuale della Cartella Clinica 2007 e DGR 621/2010) di appropriatezza dei ricoveri (DPCM 12.01.2017 e DGR 8078/2002), e di corretta codifica delle prestazioni (ICD9-CM del 2007 e Linee Guida), l’UVA esegue controlli di congruenza e completezza nella compilazione delle SDO, di completezza della documentazione e valuta l’appropriatezza del percorso clinico, per garantire correttezza informativa e mitigare il rischio di errori nella rendicontazione.</p>
 </sec>
 <sec>
  <title>MATERIALI E METODI</title>
  <p>Ciascun membro UVA è Referente di un gruppo di unità operative (UO) nelle quali svolge incontri formativi con il Referente Medico per la Qualità Documentale, il Referente Medico DRG ed il personale dedicato all’archiviazione della cartella e svolge attività di supporto ai medici nella corretta compilazione e codifica. I controlli interni gestiti dall’UVA sull’anno in corso includono: autocontrollo con campionamento casuale del 10 % della produzione mensile svolto sulle SDO dai Medici Referenti DRG sull’anno (Report SDO 10%), autocontrollo casuale di qualità documentale del 10 % della produzione mensile sul semestre e controlli mirati mensili di completezza e congruenza (Miratissimo) sull’anno.</p>
 </sec>
 <sec>
  <title>RISULTATI</title>
  <p>Mediamente, nel 2018, le cartelle sottoposte ai controlli sono state 446/mese (stima 5.352/anno) nel Report SDO, 756/mese (stima 4.536/semestre) nell’autocontrollo qualità documentale e circa 1.564/mese (stima 18.768/anno) nel Miratissimo, suddivise tra 34 tipologie di controlli di congruenza, codici diagnosi V.64*, DRG inappropriati, ricoveri brevi 0-1 giorno, per un totale di circa 28.656 cartelle controllate.</p>
  <p>Tra i risultati raggiunti, si annovera l’intensa formazione sul campo dei clinici di circa 30 UO, nonché l’attività sinergica con 7 risorse infermieristiche ed amministrative dislocate nelle UO. Nel 2019 l’UVA ha ricevuto l’accreditamento ECM per due corsi formativi, “Completezza e Qualità Documentale” e “Appropriatezza e congruità delle prestazioni sanitarie”.</p>
 </sec>
 <sec>
  <title>CONCLUSIONI</title>
  <p>Dall’analisi emerge l’importanza dell’UVA come supporto ai clinici nella codifica e nella formazione continua e nell’attività di controllo interno e in adempimento all’esercizio di controllo di ATS, con possibili ripercussioni nell’assetto organizzativo. Alcune criticità su cui focalizzare l’attenzione, nell’ottica di miglioramento, appaiono la necessità di migliorare il sistema di reportistica rivolto ai clinici, potenziare le risorse disponibili ed incentivare il processo di informatizzazione.</p>
 </sec>
</abstract>
