<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le infezioni del sito chirurgico (SSI) sono tra le più comuni infezioni correlate all’assistenza e si associano ad un aumento significativo dei costi e della mortalità attribuibile. L’aria della sala operatoria, costituisce un importante veicolo di microrganismi responsabili di infezioni chirurgiche e per tale motivo deve rispondere a requisiti di qualità che, in Italia sono indicati dalle L.G. ISPESL.</p>
  <p>Dal 2002 il Laboratorio di Igiene Ospedaliera e Ambientale del DISSAL (UniGe) nel quadro più ampio della valutazione di qualità dei reparti operatori, effettua in modo sistematico il monitoraggio delle caratteristiche microbiologiche dell’aria delle sale operatorie di diversi ospedali liguri.</p>
  <p>Obiettivo dello studio è la valutazione nel tempo della carica microbica dell’aria delle sale operatorie e l’identificazione di nuovi valori obiettivo in condizioni at rest e operational nelle sale operatorie a flusso turbolento.</p>
 </sec>
 <sec>
  <title>MATERIALI E METODI</title>
  <p>Dal 2002 al 2016 sono stati effettuati in condizione “at rest” e “operational” rispettivamente 2206 e 1863 campionamenti di aria in sale operatorie di chirurgia generale e specialistica dotate di impianto aeraulico a flusso turbolento, appartenenti a diversi ospedali liguri.</p>
  <p>I campionamenti sono stati eseguiti mediante campionatore attivo, secondo le modalità indicate nelle Linee Guida ISPESL. È stata quindi effettuata l’analisi descrittiva dei dati e i valori di carica microbica (CFU/mc) sono stati confrontati con i parametri di riferimento delle LG ISPESL pari a 180 CFU/mc (operational) e 35 CFU/mc (at rest).</p>
 </sec>
 <sec>
  <title>RISULTATI</title>
  <p>Sia per la carica batterica rilevata in condizioni at rest, sia per quella rilevata in condizioni operational la percentuale di valori non conformi è scesa progressivamente nel tempo, passando rispettivamente da 30,8 % (2002) a 0,73 % (2016) e da 19, 6 % (2002) a 0 % (2016).</p>
  <p>È stato quindi utilizzato il valore mediano della distribuzione dei dati come nuovo valore obiettivo, pari a 8 CFU/mc (at rest) e 65 CFU/mc (operational).</p>
  <p>Poiché infine dal 2013 al 2016 i valori mediani sono risultati al di sotto dei summenzionati valori standard è stato possibile elaborare due ulteriori parametri di qualità corrispondenti al 75° percentile della distribuzione dei dati, pari a 3 CFU/mc (at rest) e 30 CFU/mc (operational).</p>
 </sec>
 <sec>
  <title>CONCLUSIONI</title>
  <p>I risultati hanno evidenziato che in un’ottica di miglioramento continuo della qualità, le sale operatorie dotate di impianti di ventilazione a flusso turbolento possono raggiungere, per quanto riguarda le caratteristiche microbiologiche dell’aria, standard di elevata qualità decisamente più bassi rispetto a quelli delle linee guida nazionali.</p>
 </sec>
</abstract>
