<?xml version="1.0" encoding="UTF-8"?>
<abstract>
 <p>È stato stimato che il Bacino del Mediterraneo nei prossimi anni dovrà far fronte ad impatti particolarmente negativi degli effetti dei cambiamenti climatici, che, combinandosi agli effetti dovuti alle pressioni antropiche sulle risorse naturali, fanno di questa regione una delle aree più vulnerabili d’Europa. In assenza di un’inversione nel trend delle emissioni di gas-serra, l’aumento delle temperature globali si tradurrà con elevata probabilità, nei prossimi decenni, in una modifica delle condizioni meteorologiche: maggiore frequenza e intensità di eventi estremi, dalle alluvioni improvvise a periodi siccitosi, aumento della temperatura con il verificarsi di ondate di calore sempre più violente e innalzamento del livello del mare, sono i primi possibili effetti 
  <sup>
   <xref rid="art045_ref1" ref-type="bibr">1</xref>
  </sup>.
 </p>
 <p>Tali eventi catastrofici graveranno soprattutto sulle città: spesso situate lungo la costa, nelle pianure alluvionali, o lungo spaccature sismiche, con la loro concentrazione di beni e persone sono vulnerabili alle catastrofi 
  <sup>
   <xref rid="art045_ref2" ref-type="bibr">2</xref>
  </sup>. In particolare, tre quarti di tutte le grandi città si trovano sulla costa e più della metà della popolazione mondiale vive entro 60 chilometri dal mare 
  <sup>
   <xref rid="art045_ref1" ref-type="bibr">1</xref>
  </sup>. Un altro aspetto che pesa negativamente in tal senso è il fenomeno della forte urbanizzazione che ha caratterizzato gli ultimi decenni. Entro il 2050, le Nazioni Unite stimano che più del 70% della popolazione mondiale andrà a vivere nelle aree urbane. In Asia orientale, la popolazione urbana dovrebbe raddoppiare tra il 1994 e il 2025 
  <sup>
   <xref rid="art045_ref2" ref-type="bibr">2</xref>
  </sup>.
 </p>
 <p>L’urbanizzazione rapida e non pianificata, che avviene su terreni marginali e aree pericolose, in combinazione con insediamenti mal costruiti ed ecosistemi degradati, mette in pericolo più persone e più beni, e particolarmente a rischio sono le città piccole e medie in rapida crescita. Spesso non solo mancano di risorse finanziarie, infrastrutture e servizi, ma anche la capacità di gestire la popolazione urbana via via in aumento 
  <sup>
   <xref rid="art045_ref2" ref-type="bibr">2</xref>
  </sup>.
 </p>
 <p>In tale contesto, l’Italia, secondo uno studio dell’ONU condotto nel 2015 dall’UNISDR (Centro per la riduzione del rischio dei disastri) e dal Centro di ricerca sulla epidemiologia dei disastri (CRED) è nella top 10 dei Paesi del Mondo che hanno subito più danni dal 1998 dovuti a catastrofi naturali come terremoti, maltempo, temperature estreme, siccità, tsunami e cicloni.</p>
 <p>Accanto ai rischi legati agli aspetti geofisici ed ai mutamenti ambientali, le nostre città presentano altre problematiche che possono configurare situazioni di emergenza, legate a molteplici fattori di carattere economico, sociale e demografico 
  <sup>
   <xref rid="art045_ref3" ref-type="bibr">3</xref>
  </sup>: 
  <list list-type="bullet">
   <list-item>
    <p>la crisi economica che ha creato fasce di popolazione con gravi difficoltà di accesso ad un’abitazione adeguata e sicura con conseguenti fenomeni di affollamento e insicurezza sociale (baraccopoli, abusivismo, quartieri degradati ecc.);</p>
   </list-item>
   <list-item>
    <p>l’instabilità internazionale causa dell’incremento della popolazione immigrata in cerca di lavoro e soluzioni abitative possibili (campi profughi, soluzioni d’emergenza inadeguate ecc.);</p>
   </list-item>
   <list-item>
    <p>l’incremento della popolazione anziana che richiede diverse esigenze (accessibilità, spazi sufficienti per mobilità assistita);</p>
   </list-item>
   <list-item>
    <p>l’aumento dei soggetti fragili monoreddito (separati, vedovi, anziani soli, precari) con difficoltà a sostenere le spese di una grande città.</p>
   </list-item>
  </list>
 </p>
 <p>Esiste ormai vasta letteratura scientifica sugli effetti sulla salute determinati dalle criticità legate all’ambiente costruito 
  <sup>
   <xref rid="art045_ref4" ref-type="bibr">4</xref>
  </sup>.
 </p>
 <p>In particolare la globalizzazione e l’urbanizzazione, associati all’invecchiamento della popolazione, interagiscono con i determinanti sociali, culturali ed economici di salute (scolarità, abitazione, lavoro) nell’esporre gli individui a fattori di rischio comportamentali per la salute (uso di tabacco, errate abitudini alimentari, insufficiente attività fisica, abuso di alcol ecc.) in grado di determinare alterazioni metaboliche e biologiche che predispongono alle patologie croniche.</p>
 <p>In generale l’ambiente urbano può incidere sulla salute agendo su diversi livelli: 
  <list list-type="bullet">
   <list-item>
    <p>alterando gli stili di vita della popolazione a seguito di cambiamenti sociali ed economici indotti dall’urbanesimo (es: ampia offerta di cibi e bevande non salutari, facile accesso a droghe, prostituzione, negozi di scommesse ecc.), con conseguenti impatti sanitari negativi quali sovrappeso ed obesità, isolamento sociale, patologie mentali, malattie infettive ecc.;</p>
   </list-item>
   <list-item>
    <p>esponendo la popolazione a rischi legati ad un ambiente fisico alterato dall’inquinamento (es: emissioni in atmosfera, domestiche e da traffico veicolare, rumore, scarsità di verde urbano e di percorsi pedonali, eccesso di traffico veicolare, etc.), con conseguenti impatti sanitari negativi quali patologie respiratorie e cardiovascolari, sovrappeso ed obesità, incidentalità stradale;</p>
   </list-item>
   <list-item>
    <p>alterando i sistemi di supporto vitale della biosfera per la rilevante impronta ecologica delle popolazioni urbane moderne (es: modificazioni climatiche), con conseguenti impatti sanitari negativi dovuti a stress termici da freddo e da caldo, a calamità naturali e variazioni negli eco-sistemi.</p>
   </list-item>
  </list>
 </p>
 <p>Pertanto, gli interventi di ricostruzione post-emergenze, oltre ad essere orientati verso la correzione delle fragilità e l’aumento della resilienza dell’ambiente urbano, devono prevedere scelte basate su un approccio salutogenico. La resilienza non implica il ripristino ad uno stato iniziale, ma il ripristino della funzionalità attraverso il mutamento e l’adattamento. Ciò può essere attuato contribuendo alla riduzione dei rischi indotti dai disastri a livello urbano, alla preparazione alle emergenze, alla valutazione e alla capacità di dare una risposta coordinata con altri enti di gestione, alle emergenze a livello nazionale, regionale e locale 
  <sup>
   <xref rid="art045_ref2" ref-type="bibr">2</xref>
  </sup>.
 </p>
 <p>In tale ambito ha avuto particolare sviluppo negli ultimi decenni l’Urban Health, una disciplina interessata allo studio della salute delle popolazioni che vivono in ambienti urbani, ed alla comprensione dei suoi determinanti al fine di migliorare lo stato di salute degli abitanti delle città. Negli ultimi dieci anni l’Urban Health è diventato un argomento di particolare interesse per la sanità pubblica, come dimostrato dalle oltre mille ricerche e documenti pubblicati a partire dal 1960, di cui oltre il 60% dopo il 2000 
  <sup>
   <xref rid="art045_ref5" ref-type="bibr">5</xref>
  </sup>.
 </p>
 <p>La pianificazione territoriale ed urbana, a grande e piccola scala, può essere considerata uno strumento chiave per tutelare e promuovere la salute individuale e collettiva.</p>
 <p>Secondo quanto proposto nella Carta di Erice 
  <sup>
   <xref rid="art045_ref6" ref-type="bibr">6</xref>
  </sup>, le strategie dei governi locali del territorio ai fini della realizzazione di una “città in salute” dovrebbero orientarsi secondo le seguenti linee di indirizzo: 
  <list list-type="order">
   <list-item>
    <p>Promuovere una pianificazione urbana orientata a incentivare comportamenti sani sia con la riqualificazione di aree esistenti, sia con la progettazione di nuovi insediamenti, ad es.:</p>
    <list list-type="bullet">
     <list-item>
      <p>progettando città in grado di promuovere il trasporto pubblico e la mobilità attiva, anche attraverso la realizzazione di strade e piste ciclabili sicure e ben collegate;</p>
     </list-item>
     <list-item>
      <p>prevedendo luoghi e sistemi di spazi pubblici di qualità che favoriscano la socializzazione, la coesione e l’attività fisica, considerando le specifiche esigenze delle fasce di popolazione più vulnerabili.</p>
     </list-item>
    </list>
   </list-item>
   <list-item>
    <p>Migliorare le condizioni di vita nel contesto urbano. Il cambiamento nelle condizioni abitative, il controllo dell’inquinamento indoor e outdoor, l’accesso a energia, acqua e sistemi di depurazione idonei contribuiscono a garantire elevati standard di salute ed a ridurre il rischio di patologie infettive riemergenti e di patologie croniche. Molte di queste problematiche interessano principalmente gli insediamenti abitativi abusivi ed informali, raramente dotati di servizi.</p>
    <p>In tale ambito si dovrebbe agire incentivando la ri-funzionalizzazione di aree dismesse ed il recupero di edifici esistenti da destinare anche all’edilizia sociale e collocando all’interno di percorsi socio sanitari le categorie a maggior rischio di marginalità sociale.</p>
   </list-item>
   <list-item>
    <p>Costruire una città accessibile ed inclusiva, con particolare riferimento alla popolazione fragile. A livello globale, ma anche in Italia, la popolazione sta rapidamente invecchiando; con l’avanzare dell’età, molte tra le persone più anziane andranno incontro a disabilità fisiche e sensoriali.</p>
    <p>Le azioni concrete dovrebbero essere indirizzate a favorire la compresenza di luoghi di aggregazione per bambini ed anziani e a potenziare le politiche volte all’eliminazione delle barriere architettoniche nel contesto di vita.</p>
   </list-item>
   <list-item>
    <p>Realizzare aree urbane resilienti. Rendere gli ambienti urbani resilienti, ossia in grado di aiutare la popolazione, le organizzazioni e i sistemi vulnerabili a resistere ad eventi distruttivi, sia vigilando sulle trasformazioni urbane e sull’incremento di volumetrie in aree esposte a rischio, sia individuando strutture sanitarie in aree sicure e strutture e strategie di gestione del territorio per far fronte ad emergenze climatiche (caldo e freddo estremi).</p>
   </list-item>
   <list-item>
    <p>Favorire lo sviluppo di nuove economie ed occupazione attraverso interventi di rigenerazione urbana. Negli ultimi anni gli interventi di recupero del territorio hanno assunto un’ottica più ampia che prevede un approccio multi-partecipato, per fornire alle città non solo un aspetto nuovo e competitivo, ma un rilancio dal punto di vista culturale, economico e sociale, orientato agli aspetti ambientali. In tale ambito si deve agire per:</p>
    <list list-type="bullet">
     <list-item>
      <p>diffondere l’accessibilità alle informazioni e servizi attraverso la digitalizzazione della città;</p>
     </list-item>
     <list-item>
      <p>sostenere le iniziative imprenditoriali del territorio ed il partenariato pubblico-privato;</p>
     </list-item>
     <list-item>
      <p>favorire la flessibilità e la riconversione dei luoghi per lo sviluppo occupazionale.</p>
     </list-item>
    </list>
   </list-item>
   <list-item>
    <p>Contrastare le disuguaglianze sociali. Nelle nostre città, assistiamo ad una sproporzione nella distribuzione tra centro e periferia, o tra periferie storiche e consolidate e periferie di nuova costruzione, tra quartieri pianificati a partire da una visione sociale ed inclusiva di città e quartieri abbandonati a sé stessi.</p>
    <p>Azioni concrete e realizzabili che possono essere adottate comprendono:</p>
    <list list-type="bullet">
     <list-item>
      <p>rafforzamento delle reti sociali presenti nelle aree maggiormente vulnerabili;</p>
     </list-item>
     <list-item>
      <p>rigenerazione di spazi in disuso e/o abbandonati, rendendoli di nuovo fruibili come luoghi condivisi di aggregazione, aumentando così il senso di appartenenza dell’individuo alla comunità e incrementando la resilienza della stessa;</p>
     </list-item>
     <list-item>
      <p>attenzione verso le fasce più vulnerabili della popolazione, indagando caratteristiche e bisogni in funzione di una programmazione di interventi sul contesto urbano volti a migliorarne l’utilizzo e quindi la vivibilità.</p>
     </list-item>
    </list>
   </list-item>
   <list-item>
    <p>Migliorare il livello di conoscenza dei diversi stakeholder sui fattori che influenzano la salute nelle città. L’educazione ad uno sviluppo sostenibile e soprattutto ad una gestione del proprio ambiente di vita, attenta alla tutela della salute, rappresenta oggi un obiettivo strategico per il presente e per il futuro delle aree urbane. Le azioni devono essere volte ad aumentare la consapevolezza dei diversi portatori d’interesse sulla corretta manutenzione e gestione dell’abitazione, sulla scelta di materiali a bassa emissione, sul corretto utilizzo di attrezzature ed impianti in ambiente indoor; a favorire la formazione di operatori in grado di gestire gli aspetti sanitari delle emergenze e a formare gli operatori per conoscere i nuovi strumenti di progettazione del territorio (es: rigenerazione).</p>
   </list-item>
   <list-item>
    <p>Assicurare una governance urbana partecipata. A livello urbano, una buona governance sanitaria può far sì che le opportunità e i vantaggi siano più equamente distribuiti e che l’accesso alle prestazioni sanitarie sia equo e facilitato. Si deve tener presente che molte cause di cattiva salute non ricadono sotto il controllo diretto del settore sanitario, per la prevenzione delle quali si rende necessaria l’attuazione di approcci multisettoriali. Diventa fondamentale quindi condividere le informazioni sulla pianificazione della città per la salute e incoraggiare il dialogo e il confronto tra le diverse professionalità coinvolte 
     <sup>
      <xref rid="art045_ref7" ref-type="bibr">7</xref>
     </sup>.
    </p>
   </list-item>
   <list-item>
    <p>Introdurre strumenti prestazionali, quali-quantitativi, in grado di misurare la propensione della città a promuovere salute. Nei contesti urbani contemporanei, i policy makers e gli stakeholders coinvolti nelle fasi di progettazione urbana, di tutela e di promozione della salute pubblica, stanno orientando le risorse economiche e le domande di ricerca verse azioni di Health Evidence Based Urban Planning 
     <sup>
      <xref rid="art045_ref7" ref-type="bibr">7</xref>
     </sup>. In tale ambito sono azioni concrete e fattibili:
    </p>
    <list list-type="bullet">
     <list-item>
      <p>la conduzione di indagini finalizzate alla determinazione della qualità urbana percepita dalla popolazione;</p>
     </list-item>
     <list-item>
      <p>l’articolazione di studi osservazionali volti a identificare, qualitativamente, le condizioni del contesto urbano, gli elementi di problematica e di potenzialità emergenti.</p>
     </list-item>
    </list>
   </list-item>
   <list-item>
    <p>Promuovere la condivisione della conoscenza e l’accessibilità all’informazione.</p>
    <p>È di fondamentale importanza la volontà di partecipazione da parte delle comunità ma, specialmente in quelle più povere, ai cittadini mancano gli strumenti per essere determinanti a livello politico e per avere un ruolo nella progettazione. In tale ambito è necessaria:</p>
    <list list-type="bullet">
     <list-item>
      <p>una maggiore interconnessione delle varie discipline coinvolte, sia di formazione tecnica (progettisti architetti, ingegneri ed urbanisti) che sanitaria (medici igienisti e operatori del territorio);</p>
     </list-item>
     <list-item>
      <p>la divulgazione delle informazioni derivanti dalla creazione di piattaforme informatiche, dalla diffusione di dispositivi mobili;</p>
     </list-item>
     <list-item>
      <p>lo sviluppo di sistemi informatici in grado di relazionarsi al singolo individuo informandolo sui fattori che hanno influenza sulle condizioni di salute, facilitando il compito degli operatori di Sanità Pubblica;</p>
     </list-item>
     <list-item>
      <p>il confronto con casi studio di riferimento, seguito dalla determinazione di problematiche e potenzialità alla base dell’individuazione di best-practices esportabili in altri contesti.</p>
     </list-item>
    </list>
   </list-item>
  </list>
 </p>
</abstract>
