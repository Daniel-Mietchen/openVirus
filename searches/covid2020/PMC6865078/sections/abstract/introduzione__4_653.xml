<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La verifica di qualità della cartella clinica è un controllo che si effettua annualmente su circa il 10% delle cartelle cliniche di presidio per monitorarne la compilazione e la completezza (verbale operatorio, consulenze, consenso informato, diario clinico, scheda unica di terapia). In tale occasione si effettuano delle considerazioni sul rispetto delle procedure al fine di valutare indirettamente la qualità dell’assistenza sanitaria.</p>
 </sec>
 <sec>
  <title>MATERIALI E METODI</title>
  <p>Abbiamo studiato le cartelle del Presidio Ospedaliero di L’Aquila - ASL1 Abruzzo dell’anno 2018, attraverso un questionario relativo alla completezza di specifiche macroaree: accesso al ricovero, adempimento normativo sul consenso e la privacy, descrizione di procedure cliniche e chirurgiche, procedure di sicurezza interna, comunicazioni al MMG/medicina territoriale. I dati rilevati sono stati sottoposti ad analisi inferenziale al fine di correlare la qualità dei processi a specifici esiti.</p>
 </sec>
 <sec>
  <title>RISULTATI</title>
  <p>I risultati preliminari evidenziano che nel 57% dei casi c’è una corretta documentazione prericovero, con indicazione della lista d’attesa. Nel 98% sono correttamente riportate le procedure mediche e chirurgiche. Nel 92-94% sono state correttamente recepite le procedure di risk management (check-list). In controtendenza nell’11% dei casi non è chiara l’applicazione delle normative di consenso. Migliorabili i dati sula tracciabilità dell’attività clinica e la presenza di lettera di dimissione per il MMG/comunicazioni per la continuità di assistenza sul territorio (adi/hospice), incompleti rispettivamente nel 31% e nel 25% delle cartelle.</p>
 </sec>
 <sec>
  <title>CONCLUSIONI</title>
  <p>Da una prima analisi si osserva una crescente attenzione al rispetto delle procedure interne e delle raccomandazioni ministeriali. L’ipotesi è di mettere in correlazione la qualità della cartella clinica all’ organizzazione di reparto, alla dotazione organica del reparto e, indirettamente, alla qualità dell’assistenza.</p>
 </sec>
</abstract>
