<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>I cambiamenti climatici, con costante aumento delle temperature, associati allo sviluppo degli scambi turistici e commerciali globali, stanno favorendo in Europa la diffusione degli insetti vettori di malattie il cui comportamento, tasso di sopravvivenza e riproduzione sono assicurati dall’idoneità degli habitat locali. Fino al 13 dicembre 2018 nell’Unione Europea sono stati segnalati 1503 casi umani di infezioni da West Nile virus (WNV), dei quali 576 in Italia. Durante il 2018 nell’Unione Europea sono stati segnalati 285 focolai negli equidi, dei quali 149 in Italia.</p>
 </sec>
 <sec>
  <title>MATERIALI E METODI</title>
  <p>In Friuli Venezia Giulia (FVG) viene attuata la sorveglianza integrata per individuare precocemente la circolazione del WNV sul territorio negli insetti e mammiferi per valutare il rischio di trasmissione della malattia all’uomo e mettere in atto misure per prevenire la trasmissione, intese come monitoraggio laboratoristico delle donazioni di sangue ed emocomponenti, organi, tessuti e controllo del vettore.</p>
 </sec>
 <sec>
  <title>RISULTATI</title>
  <p>Da giugno a novembre 2018 in FVG sono stati segnalati al sistema di sorveglianza 9 casi di WNV nella forma neuro-invasiva, di cui 4 deceduti, 10 casi a Pordenone di febbre confermata per WNV e 1 riscontro di laboratorio in un donatore di sangue a Udine.</p>
  <p>La sorveglianza negli equidi ha confermato un caso con sintomi clinici riferibili ad infezioni da WNV nella provincia di Gorizia. La sorveglianza sugli uccelli selvatici non ha rilevato positività su organi prelevati da uccelli stanziali appartenenti alle specie bersaglio; anche la sorveglianza su altri uccelli selvatici non ha rilevato positività. La sorveglianza entomologica ha confermato la presenza di WNV in 4 pool di zanzare 
   <italic>Culex Pipiens</italic> (3 a Pordenone e 1 a Udine). Le analisi molecolari effettuate nell’ambito della sorveglianza entomologica hanno identificato la circolazione Lineage 2 del WNV.
  </p>
  <p>Nel 2018, per la prima volta in FVG, per gestire le situazioni locali di emergenza sanitaria in presenza di casi umani confermati di WNV, è stato necessario attuare interventi di disinfestazione straordinaria, mediante adulticidi, larvicidi e di eliminazione dei focolai larvali in un’area definita a seguito di ispezione del territorio ove si sono manifestati i casi di contagio. A completamento dell’intervento ambientale sono state condotte attività di informazione alla cittadinanza; il monitoraggio del vettore è svolto di routine con trappole collocate sul territorio regionale.</p>
 </sec>
 <sec>
  <title>CONCLUSIONI</title>
  <p>Il sistema di sorveglianza delle arbovirosi in FVG nel 2018 ha consentito una rapida azione di sanità pubblica, assumendo che la salute umana, animale e dell’ecosistema sono legati indissolubilmente tra loro con l’approccio one-health.</p>
 </sec>
</abstract>
