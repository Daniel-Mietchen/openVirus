<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’Educazione alla Salute, uno degli ambiti lavorativi dell’assistente sanitario, rappresenta un’attività rivolta alle persone sane (individui singoli e collettività), finalizzata all’acquisizione di nuove conoscenze in grado di modificare atteggiamenti e comportamenti inerenti la salute. Si è realizzato un progetto sull’alimentazione rivolto a bambini di età dell’asilo nido ed ai loro genitori e/o caregivers.</p>
 </sec>
 <sec>
  <title>MATERIALI E METODI</title>
  <p>È stata contattata un’Associazione privata di Roma che gestisce una sezione per bimbi di età 12-36 mesi. Dopo aver ricevuto informazioni sull’eterogeneità delle abitudini alimentari dei bambini, sulle attività ludiche svolte dagli stessi al di fuori delle ore trascorse nella sezione nido, è stato proposto un progetto durato da settembre 2018 ad aprile 2019 che prevedeva attività differenziate. Con i bambini (n. 12) e le educatrici (n. 4) sono stati realizzati laboratori sugli alimenti in particolare sulle forme, i colori ed i sapori del cibo e sui processi di trasformazione. La cadenza è stata settimanale. Ai genitori, ed alle altre tipologie di caregiver (baby sitter, nonni, parenti) sono stati proposti incontri mirati sull’alimentazione, sui significati nutrizionali e relazionali. Si è approfittato anche per tenere un incontro dimostrativo sul primo soccorso e sulla disostruzione delle vie aeree.</p>
 </sec>
 <sec>
  <title>RISULTATI</title>
  <p>I bambini, spinti dalla curiosità visiva, olfattiva e tattile, hanno iniziato ad avere un rapporto diverso con il cibo e gli appuntamenti nutrizionali quotidiani: colazione, merenda, pranzo e cena. Così come, attraverso I’aspetto ludico dei laboratori, hanno realizzato che esistono passaggi di trasformazione dell’alimento in qualcosa di diverso nella forma. nel colore e nel gusto.</p>
  <p>Gli incontri dedicati ai genitori e/o a chi svolge il ruolo di caregiver ha creato uno spazio in cui acquisire nozioni sull’alimentazione basate su evidenze scientifiche, ma soprattutto uno spazio di confronto e condivisione tra adulti di esperienze e difficoltà legate all’alimentazione dei bambini. Ciò ha favorito un processo di revisione delle abitudini o di routine scorrette che nel tempo sono state sostituite da altre molto più salutari e soprattutto condivise con gli altri genitori ed in continuità con il contesto educativo.</p>
 </sec>
 <sec>
  <title>CONCLUSIONI</title>
  <p>L’Educazione alla Salute e la promozione di stili di vita salutari possono essere proposti fin dalla primissima infanzia. Nei contesti educativi si possono realizzare attività, rivolte sia ai bambini che ai loro genitori con l’obiettivo di prevenire malattie legate alla cattiva alimentazione ed allo scarso movimento fisico.</p>
 </sec>
</abstract>
