<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’obesità infantile è una condizione prevenibile e ne possono essere mitigati gli effetti sulla salute attraverso specifici interventi sulle abitudini alimentari dei bambini in età scolare. La scuola risulta uno dei luoghi di elezione dove mettere in atto interventi educativi rivolti ai bambini ed alle famiglie. In questo contesto prende avvio il nostro studio in collaborazione con il Comune di Modena, la Rete Città Sane e l’Azienda USL di Modena per promuovere corretti stili di vita nelle scuole primarie. Obiettivo dello studio è valutare nell’arco di 3 anni se gli interventi educativi rivolti ai bambini possano modificarne positivamente le abitudini alimentari. Qui riportiamo i risultati dell’indagine pre-post intervento sul consumo di colazione e merenda nel secondo anno di attività.</p>
 </sec>
 <sec>
  <title>MATERIALI E METODI</title>
  <p>Nel primo anno è stato somministrato un questionario 
   <italic>ad hoc</italic> ai genitori dei bambini delle classi prime per raccogliere dati sulle caratteristiche socio-demografiche e sullo stato ponderale della famiglia, sulle abitudini alimentari e sull’attività fisica dei bambini. Nel secondo anno, la popolazione target è rappresentata dagli stessi bambini delle classi seconde. La valutazione pre-post intervento è stata realizzata tramite l’utilizzo di un diario settimanale da compilare in classe a cura del bambino con il supporto dell’insegnante. La rilevazione viene effettuata per una settimana prima dell’inizio delle attività educative e per una settimana al loro termine. Ogni alunno deve indicare se ha fatto colazione e se ha portato per merenda frutta, verdura, yogurt, succo di frutta o altri alimenti.
  </p>
 </sec>
 <sec>
  <title>RISULTATI</title>
  <p>Nel primo anno sono state coinvolte 15 scuole e 38 classi per un totale di 890 bambini. Dall’analisi dei questionari completi (n = 588), è emerso che la prevalenza di sovrappeso/obesità è 25,2% ed è associata al non fare colazione e merenda a metà mattina ed al consumo giornaliero di bevande gassate. Su questa base, nell’anno in corso è stato riproposto lo studio nelle stesse classi coinvolgendo direttamente i bambini nella compilazione dei diari alimentari. La rilevazione pre-intervento è terminata, mentre quella post-intervento sarà l’ultima settimana di maggio.</p>
 </sec>
 <sec>
  <title>CONCLUSIONI</title>
  <p>Il disegno pluriennale del progetto presenta il vantaggio di seguire la stessa popolazione nel tempo individuando i comportamenti a rischio e gli strumenti più utili ad indagare possibili modifiche nelle abitudini alimentari dei bambini. La diversificazione degli strumenti utilizzati per la valutazione ha consentito il coinvolgimento diretto sia dei genitori che dei bambini. Al termine delle rilevazioni si valuterà se ci siano stati cambiamenti positivi sul consumo di colazione e merenda.</p>
 </sec>
</abstract>
