<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Secondo i principi del Workplace Health Promotion (WHP) il contesto lavorativo può essere occasione e stimolo per assumere comportamenti corretti per la propria salute, non solo rispetto ai rischi connessi all’attività lavorativa. La letteratura indica una correlazione fra sovrappeso e lavoro caratterizzato da sedentarietà, turnistica e stress con aumento del rischio infortuni, malattie professionali e croniche. Dai dati del sistema di sorveglianza Passi 2013-2016 l’eccesso ponderale riguarda il 36% degli adulti trentini, mentre solo il 14% consuma le porzioni di frutta e/o verdura raccomandate. In tale prospettiva APSS di Trento ha implementato nel corso del 2018-19 un’azione orientata allo sviluppo di un contesto favorevole ad una sana alimentazione nella ristorazione aziendale attraverso la selezione e realizzazione di buone pratiche rivolte agli addetti alla ristorazione e utenti della mensa ospedaliera di Arco (TN) che distribuisce circa 180 pasti/giorno.</p>
 </sec>
 <sec>
  <title>MATERIALI E METODI</title>
  <p>Un gruppo di lavoro interdisciplinare e multi professionale ha condotto un’analisi del lay-out di distribuzione e delle abitudini alimentari su un campione di 568 utenti attraverso n.3 osservazioni. Il profilo d’intervento ha previsto la sensibilizzazione/formazione addetti e utenti sui principi di una alimentazione sana sicura e sostenibile (piatto salutare, giuste porzioni, riduzione scarti) e la costruzione di un set di messaggi educativi diffusi a rotazione nella mensa.</p>
 </sec>
 <sec>
  <title>RISULTATI</title>
  <p>Dall’osservazione il profilo degli utenti è orientato al consumo di verdura cotta o cruda (78%) ma migliorabile rispetto a consumo di legumi (22%) al posto della carne (50%) e della frutta (46%). Moderato lo scarto di alimenti, 1/5 lascia i legumi e 1/3 lascia il pane nel piatto. Due corsi formativi effettuati in mensa (4h) con buffet salutare che hanno raggiunto il 42% degli utenti con una acquisizione di conoscenze e competenze compresa fra adeguata-eccellente (86%). Prodotto un set di messaggi educativi su alimentazione, attività fisica, sostenibilità e sicurezza mediante poster (6) e tovagliette (9). Condotta una prima osservazione post intervento formativo che evidenzia una riduzione degli sprechi e un mantenimento dei profili di consumo.</p>
 </sec>
 <sec>
  <title>CONCLUSIONI</title>
  <p>Il lavoro multiprofessionale ha portato ad una sinergia di azioni sulle scelte alimentari nel setting lavorativo. La partecipazione congiunta di addetti alla ristorazione e utenti ha favorito una condivisione di scelte e logiche alla base del menù, porzioni e sprechi. L’iniziativa ha stimolato una proposta di revisione del capitolato di appalto sulle forniture del Servizio mensa aziendale ed è in corso un’analisi di fattibilità per l’estensione dell’azione ad altre mense dell’APSS.</p>
 </sec>
</abstract>
