<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>
   <italic>Cryptosporidium</italic> spp. rappresenta ancora un rischio per la salute umana a causa della presenza abbastanza diffusa nelle acque superficiali e della resistenza delle oocisti alle condizioni ambientali, ai disinfettanti e a differenti processi di trattamento. Una recente revisione delle epidemie trasmesse dall’acqua a livello mondiale ha messo in evidenza che 
   <italic>Cryptosporidium</italic> spp. risulta essere l’agente responsabile del 63% delle epidemie segnalate tra il 2011 e il 2016. In questo contesto, le informazioni sulla vitalità delle oocisti di 
   <italic>Cryptosporidium</italic> spp. sono di notevole importanza nella stima del rischio per la salute umana e dell’efficienza dei trattamenti di potabilizzazione. Pertanto lo scopo dello studio è stato quello di valutare la contaminazione da oocisti di 
   <italic>Cryptosporidium</italic> spp. in un piccolo impianto di potabilizzazione di un paese pedemontano caratterizzato da filtrazione e trattamento UV, per verificare gli eventuali rischi per la popolazione.
  </p>
 </sec>
 <sec>
  <title>MATERIALI E METODI</title>
  <p>Sono stati raccolti e analizzati campioni di acqua in ingresso all’impianto (torrente n = 6), all’uscita (n = 9) ed all’utenza (fontanella n = 9) nel corso di diversi anni (2013-2016). Per la ricerca delle oocisti è stato utilizzato il metodo ufficiale dell’ISS basato sulla filtrazione (Envirochek) e concentrazione del campione, successiva separazione immunomagnetica (IMS) e determinazione in immunofluorescenza diretta (IFA) associata alla colorazione DAPI. Inoltre è stato utilizzato un protocollo di ReverseTranscriptase-PCR (RT-PCR) per valutare la vitalità delle oocisti di 
   <italic>C. parvum e C. hominis.</italic>
  </p>
 </sec>
 <sec>
  <title>RISULTATI</title>
  <p>I risultati ottenuti hanno evidenziato la presenza di 
   <italic>Cryptosporidium</italic> spp. in tutti i campioni analizzati con un’elevata variabilità delle concentrazioni (media 4.3 ± 5.8/100 L). È stata riscontrata anche un’elevata variabilità della vitalità con colorazione DAPI (media 48,2% ± 40,3%). Al contrario, l’analisi con RT-PCR non ha rivelato la presenza di oocisti vitali. Per approfondire ed interpretare i risultati ottenuti è stata effettuata la nested-PCR specifica per il DNA ribosomiale 18S su alcuni campioni. Il sequenziamento degli amplificati ottenuti ha evidenziato la presenza di un genotipo di 
   <italic>Cryptosporidium</italic> associato agli animali selvatici (cricetidi) effettivamente diffusi nella zona monitorata.
  </p>
 </sec>
 <sec>
  <title>CONCLUSIONI</title>
  <p>Sebbene il genotipo di 
   <italic>Cryptosporidium</italic> riscontrato non sia patogeno per l’uomo, la sua presenza dimostra l’inefficacia dei trattamenti di potabilizzazione impiegati nell’abbattimento delle oocisti evidenziando così un potenziale rischio per la popolazione residente. Pertanto, questi risultati sottolineano la necessità di monitorare costantemente la presenza di oocisti nelle aree rurali anche nei paesi industrializzati e con alti standard igienico-sanitari.
  </p>
 </sec>
</abstract>
