<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’Unione Europea ha fissato, per i singoli fitofarmaci, un livello massimo di residui (LMR) negli alimenti 
   <italic>“concentrazione massima ammissibile di residui di pesticidi in o su alimenti o mangimi, basata sulle buone pratiche agricole e sul più basso livello di esposizione dei consumatori”</italic> (REG CE 396/05); non è stato invece fissato un limite sul numero massimo di multiresidui.
  </p>
  <p>Lo scopo dello studio è stato evidenziare la presenza di multiresidui, e relative non conformità, negli alimenti controllati dall’ASL2 Abruzzo nell’ambito dei Programmi di Controllo Ufficiale sui residui dei fitofarmaci nei prodotti alimentari, tra il 2016 e il 2019.</p>
 </sec>
 <sec>
  <title>MATERIALI E METODI</title>
  <p>Sono stati esaminati i rapporti di prova emessi dall’Istituto Zooprofilattico Abruzzo-Molise per i campioni di alimenti vegetali prelevati dalla ASL nel corso dei Controlli Ufficiali.</p>
  <p>I risultati sono stati espressi come frequenze assolute e percentuali, e sono stati confrontati con il test del chi-quadrato.</p>
 </sec>
 <sec>
  <title>RISULTATI</title>
  <p>I campioni analizzati sono stati 328 di cui il 36,0% frutta, il 33,8% ortaggi, il 6,7% cereali e derivati, il 7,6% oli e il 15.9% vini. Le non conformità riscontrate sono state 2 (0,6%). I campioni con presenza di almeno un residuo sono stati 200 (61%) di cui il 40,5% con uno solo, 21,5% con due e 38,0% fino a nove.</p>
  <p>Tra la frutta, le fragole e uva e pesche hanno evidenziato la presenza di più residui, rispettivamente con 9 e con 8. Tra gli ortaggi, lattuga (7) e peperoni (6). Tra i vini, invece, un solo campione ha evidenziato la presenza di 5 residui. Dallo studio si è evidenziata una maggiore probabilità (p &lt; 0.001) di rilevare alimenti con residui di fitofarmaci nel comparto orto-frutticolo (71,6%) rispetto a tutte le altre matrici (36,4%). Non è emerso alcun dato statisticamente significativo analizzando l’andamento dei risultati nei diversi anni.</p>
 </sec>
 <sec>
  <title>CONCLUSIONI</title>
  <p>L’assenza di variazione significativa nella presenza di residui nei diversi anni è prova del fatto che l’utilizzo di più sostanze in contemporanea sulle coltivazioni non è cambiato. Si potrebbe ipotizzare che tale pratica venga messa in atto per evitare di superare i LMR per ogni sostanza. Dirimenti, nel merito, saranno i risultati dello studio in corso da parte dell’EFSA sui rischi connessi agli effetti cumulativi dei pesticidi su sistema nervoso e tiroide nell’uomo, per determinare l’entità del rischio che si prospetta sulla salute pubblica.</p>
 </sec>
</abstract>
