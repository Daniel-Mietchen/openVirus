<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il Servizio Sanitario Nazionale garantisce l’assistenza ai cittadini iscritti presso le aziende sanitarie della propria Regione di residenza: il cittadino può esercitare il diritto di essere assistito anche in strutture sanitarie di Regioni diverse. Con il finanziamento dei Servizi Sanitari Regionali si è posta la necessità di compensare i costi sostenuti per prestazioni rese a cittadini in ambiti regionali diversi da quelle di residenza, fenomeno descritto come mobilità sanitaria interregionale.</p>
  <p>La finalità del presente lavoro è l’approfondimento del fenomeno della mobilità passiva ospedaliera dei cittadini dell’area di Catanzaro, mediante l’analisi dettagliata relativa alla mobilità passiva dell’anno 2017.</p>
 </sec>
 <sec>
  <title>MATERIALI E METODI</title>
  <p>L’analisi ha utilizzato la base dati delle schede di dimissione ospedaliera sulla mobilità extraregionale dell’anno 2017 che contiene i ricoveri ospedalieri in regime ordinario e in day hospital erogati, in altre regioni, a cittadini residenti nell’ASP di Catanzaro ed è stata condotta con l’ausilio di un software della 3M™ arricchisce la reportistica standard sul case-mix basata sul sistema CMS DRG attraverso:</p>
  <p>Indicatori sulla qualità della codifica delle SDO (3M™ DQE).</p>
  <p>Analisi della casistica in relazione al sistema di classificazione 3M™ APR-DRG</p>
 </sec>
 <sec>
  <title>RISULTATI</title>
  <p>Gli archivi informatici contengono 6.532 dimessi. La degenza media dei ricoveri acuti risulta pari a 6,54 con peso medio DRG di 1,50. Il numero medio di Diagnosi codificate è pari a 2,24, il numero medio di procedure codificate è pari a 2.93.</p>
  <p>I ricoveri ordinari acuti sono stati classificati, in base al valore del peso DRG, in bassa specialità, media specialità, alta specialità e altissima specialità. La distribuzione dimostra che la maggior parte dei ricoveri risultano distribuiti tra i dimessi ordinari di media e bassa specialità.</p>
  <p>L’analisi dell’attività in Day Hospital per acuti evidenzia 1.665 dimessi con un numero medio di accessi pari a 1,79 e un peso medio DRG di 0,8; il 56,34% è rappresentato da DRG a rischio di inappropriatezza.</p>
  <p>In base al sistema APR-DRG il 71% ha una severità della malattia minore. Su 6.532 SDO 1.640 presentano errori di codifica (il 25%) e di queste un terzo potrebbe essere correlato a sovracodifiche</p>
 </sec>
 <sec>
  <title>CONCLUSIONI</title>
  <p>L’analisi della casistica spesso riguarda ricoveri di bassa complessità e severità che potrebbero essere soddisfatte nei presidi ospedalieri regionali.</p>
  <p>Si richiama l’attenzione sulla possibile sovracodifica che ha un evidente impatto sull’attribuzione del DRG. Con questo lavoro si è voluto riaffermare l’importanza che uno strumento di conoscenza dei dati può assumere per una corretta interpretazione.</p>
 </sec>
</abstract>
