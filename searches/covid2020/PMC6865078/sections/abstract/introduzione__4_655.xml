<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La diverticolosi del colon ha un’incidenza del 60% nella popolazione oltre i 60aa. Circa il 20% dei pazienti con questa condizione svilupperà la malattia diverticolare e il 5% di essi evolverà in diverticolite; inoltre è l’alterazione anatomica più frequentemente riscontrata durante una colonscopia. La classificazione endoscopica DICA (Diverticular Infiammation and Complication Assessment), è risultata essere un utile strumento per la gestione clinica dei pazienti con questa patologia.</p>
 </sec>
 <sec>
  <title>METODI</title>
  <p>L’analisi ha previsto l’arruolamento di assistiti con diagnosi di diverticolosi del colon che sono stati esaminati nel periodo ricompreso tra gennaio 2012 e aprile 2018 attraverso 5635 colonscopie i cui risultati sono stati analizzati e classificati con DICA; inoltre sono state valutate le SDO di tutti i pazienti ricoverati nello stesso intervallo di tempo; la distribuzione del punteggio in relazione all’età e al sesso del campione, in relazione all’insorgenza-recidiva di diverticolite, o ad altre complicanze, e alla necessità di procedure chirurgiche, in relazione alla durata e al costo economico della ricovero in ospedale.</p>
 </sec>
 <sec>
  <title>RISULTATI</title>
  <p>I dati raccolti hanno permesso di assegnare il punteggio DICA1 al 69,9% dei pazienti, il DICA2 al 21% ed il DICA3 al 9,1%. Gli assistiti più anziani hanno avuto un più alto punteggio di gravità (DICA1 = 65,8aa, DICA2 = 67,0aa, DICA3 = 69,6aa), come la gravità della patologia era più elevata nelle pazienti di sesso femminile (DICA1 = 44,6%, DICA2 = 50,8%, DICA3 = 57,8%). Nel complesso, l’insorgenza di complicanze è stata del 5,4% suddivisa in 3,5% per DICA1, 7,7% di DICA2 e 14,2% per DICA3. Le complicanze osservate sono: malattia diverticolare non complicata (DICA1 = 1%, DICA2 = 1,8%, DICA3 = 3,5%); diverticolite non complicata (DICA1 = 2,1%, DICA2 = 4,7%, DICA3 = 6,4%); sanguinamento nella diverticolite (DICA1 = 0,4%, DICA2 = 1,2%, DICA3 = 4,5%); perforazione diverticolare (DICA1 = 0,0%, DICA2 = 0,1%, DICA3 = 0,4%). Le complicanze richiedenti una procedura chirurgica erano per DICA1 circa lo 0,2%, per DICA2 0,8% e per DICA3 2,5%. Inoltre, la media dei giorni di degenza e il costo, rispettivamente, sono stati per DICA1: 8,5 gg e 2300 Euro; per DICA2: 9,5 gg e 3080 Euro; per DICA3: 13 gg e 4090 Euro.</p>
 </sec>
 <sec>
  <title>CONCLUSIONI</title>
  <p>La maggior parte dei pazienti con malattia diverticolare è risultata appartenere al gruppo DICA1, i pazienti classificati con DICA3 erano principalmente di sesso femminile e di età superiore a 69 anni. È stato confermato il valore predittivo della classificazione DICA poiché l’insorgenza di complicanze ha una correlazione statisticamente significativa con il punteggio DICA3. La classificazione DICA è stata in grado di discriminare, i pazienti che potrebbero sviluppare complicazioni per la malattia diverticolare e si dimostra uno strumento valido in termini di efficienza, appropriatezza, efficacia e sicurezza dei trattamenti e delle cure.</p>
 </sec>
</abstract>
