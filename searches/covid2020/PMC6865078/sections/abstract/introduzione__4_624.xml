<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il rischio di diffusione internazionale del poliovirus rimane un’emergenza sanitaria pubblica di interesse internazionale, inducendo a prorogare le misure di profilassi internazionali per i seguenti Paesi: Afghanistan, Pakistan, Nigeria, Papua Nuova Guinea, Somalia, Congo, Kenya, Niger; ed anche per i seguenti Stati che, ancorché non più infettati da poliovirus, rimangono vulnerabili: Cameroon, Repubblica Centrafricana, Chad e Syria.</p>
  <p>Nel mese di ottobre 2018 l’Ambulatorio Vaccinale di Lecce ha accolto un gruppo di 31 immigrati giovani adulti, provenienti da Paesi affetti, sprovvisti di adeguata documentazione vaccinale. Il gruppo ha eseguito, in collaborazione con l’Osservatorio Epidemiologico della Regione Puglia, la ricerca della copertura immunitaria per poliomielite ed HBV.</p>
 </sec>
 <sec>
  <title>MATERIALI E METODI</title>
  <p>La provenienza dei soggetti è stata registrata per il 25% da Pakistan e Syria, oltre il 60% dal nord-ovest Africa. A tutti i soggetti è stato eseguito un prelievo ematico, il campione inviato presso il Laboratorio di Virologia dell’OER Puglia per l’esecuzione delle valutazioni sierologiche. Nei sieri è stata effettuata la ricerca degli anticorpi antipoliovirus 1 e 3 dei marcatori di infezione da HBV (HbsAg, AntiHBs, AntiHbc).</p>
 </sec>
 <sec>
  <title>RISULTATI</title>
  <p>La popolazione esaminata, di sesso maschile, aveva un’età compresa tra 17 e 38 anni (età media sotto i 24aa.). La copertura immunitaria nei confronti dei poliovirus 1 e 3 è risultata del 100%, mentre il 29% (9/31) è risultato positivo per Anti Hbc. di cui più della metà come unico marcatore di infezione da HBV (status “antiHBc alone”). Il 12,9% (4/31) è risultato positivo per HBsAg ed inviato presso l’ambulatorio di Malattie Infettive della Asl.</p>
 </sec>
 <sec>
  <title>CONCLUSIONI</title>
  <p>I risultati del presente studio mostrano che la popolazione migrante, anche quella proveniente da aree dove è stata segnalata la circolazione del virus polio selvaggio, non rappresenta attualmente un rischio per la popolazione autoctona. Pertanto, nei casi di adulti immigrati, provenienti da Paesi affetti, è sufficiente somministrare almeno una dose di vaccino antipolio Salk. Di contro, i tassi di positività per HBs Ag risultano più elevati di quelli della popolazione nativa italiana (12,9% vs 1,5%). Infine, lo status sierologico “anti HBc alone”, risultato relativamente frequente, suggerisce il monitoraggio di possibili complicanze HBV-correlate e la verifica di infezione “occulta” da HBV. Nonostante le mutate etnie coinvolte nei flussi migratori e le differenti condizioni socio-politiche dei Paesi di provenienza, si conferma la validità delle indicazioni di sorveglianza e profilassi ministeriali del 1998 e la necessità di continuare lo screening anti HBV nei rifugiati.</p>
 </sec>
</abstract>
