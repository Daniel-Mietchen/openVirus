<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il controllo della diffusione di microrganismi sentinella nell’ospedale è fondamentale per la gestione delle strutture sanitarie, in termini di identificazione di patogeni ad elevata diffusibilità e/o patogenicità e/o con particolare pattern di antibiotico-resistenza e di riduzione del rischio di contrarre un’infezione nel corso della degenza. Una tale sorveglianza richiede la tempestiva segnalazione al fine di attuare il prima possibile misure di controllo. Il Policlinico Casilino di Roma, per garantire il monitoraggio costante dei microrganismi sentinella, ha istituito un sistema di alert microbiologico-clinico che li segnala tempestivamente, tramite compilazione di una scheda inviata via mail prima come sospetto e poi come conferma, sia al reparto di provenienza che alla Direzione Sanitaria (DS).</p>
 </sec>
 <sec>
  <title>MATERIALI E METODI</title>
  <p>Il sistema di alert valuta 17 specie (Spp) distinte in 5 categorie: patogeni ad elevata diffusibilità; patogeni con particolare pattern di antibiotico-resistenza; microrganismi ad elevata patogenicità; miceti isolati in siti sterili; tutte le emocolture positive (eccetto i probabili contaminanti). La DS raccoglie le “Schede Alert” in un database in formato Excel in cui vengono riportati i seguenti dati: patogeno isolato, tipo di campione pervenuto, reparto di ricovero, dati anagrafici del paziente.</p>
 </sec>
 <sec>
  <title>RISULTATI</title>
  <p>Da novembre 2018 ad aprile 2019 sono pervenute 373 “Schede Alert”. L’età media era di 71 anni e il 51,7% dei pazienti era di sesso maschile. Il 78% delle schede provenivano dai reparti di Medicina Interna (112), Pronto Soccorso (94), Rianimazione (56) e Medicina d’Urgenza (29). I microrganismi più frequentemente isolati sono stati 
   <italic>Staphylococcus aureus</italic> (22,8%), 
   <italic>Clostridium difficile</italic> (12,3%), 
   <italic>Enterococcus</italic> spp. (11,4%), 
   <italic>Acinetobacter baumanii</italic> (11,4%) e 
   <italic>Klebsiella pneumoniae</italic> (9,6%). Le batteriemie erano 176, il 26.1% era riferibile a microrganismi con pattern di antibiotico-resistenza, di cui i più frequenti erano: 
   <italic>Staphylococcus aureus</italic> MRSA (52,6%), 
   <italic>Enterococcus faecium</italic> resistente a Vancomicina (26,3%), 
   <italic>Klebsiella pneumoniae</italic> CPE (7,9%) ed 
   <italic>Escherichia coli</italic> ESBL (13,2%).
  </p>
 </sec>
 <sec>
  <title>CONCLUSIONI</title>
  <p>In ottemperanza al DCA U0469/2017 della Regione Lazio, che sancisce i requisiti per l’accreditamento delle strutture sanitarie, il Policlinico Casilino ha definito delle procedure per la sorveglianza delle infezioni ospedaliere. I dati preliminari di appaiono in linea con il dato nazionale di antibiotico-resistenza per a 
   <italic>Klebsiella pneumoniae</italic> CPE e 
   <italic>Staphylococcus aureus</italic> MRSA. Si riscontra invece una percentuale di antibiotico resistenza superiore alla media italiana per 
   <italic>Enterococcus faecium</italic> Vancomicina-resistente. Corsi di formazione e procedure ad hoc sono state effettuate per l’infezione da 
   <italic>Clostridium difficile</italic>, in ottemperanza alle indicazioni regionali; si sta procedendo alla stesura di protocolli per l’infezione da 
   <italic>Klebsiella pneumoniae</italic> CPE.
  </p>
 </sec>
</abstract>
