<?xml version="1.0" encoding="UTF-8"?>
<abstract>
 <p>Il Global 
  <italic>Action Plan for the Prevention and Control of NCDs</italic> (
  <italic>Non Communicable Diseases</italic>) 2013-2020 OMS, si propone di ridurre morbosità e mortalità delle malattie croniche tramite un approccio che tenga conto della necessità di equità, promuovendo azioni nelle diverse fasi della vita (
  <italic>life-course approach</italic>), azioni multisettoriali e che coinvolgano i singoli individui e le comunità.
 </p>
 <p>Tra gli obiettivi di questo piano vi è la riduzione dei fattori di rischio modificabili, oltre a fumo di tabacco, abuso di alcool ed inattività fisica, la dieta sana occupa un posto di assoluto rilievo.</p>
 <p>Il modello alimentare universalmente riconosciuto come ottimale per il mantenimento della salute e la prevenzione delle malattie croniche è quello mediterraneo basata su cereali, legumi, ortaggi, frutta fresca e secca, prodotti della pesca e olio vergine di oliva come alimenti prevalenti. Negli ultimi 50 anni si è avuto un graduale abbandono della dieta mediterranea a favore di stili alimentari meno salutari : sono diminuiti i consumi di cereali minori, di riso e legumi secchi, di alcuni ortaggi mentre è aumentato il consumo di grassi, carni e dolci e del consumo calorico complessivo non compensato da un’adeguata attività fisica.</p>
 <p>Da qui la necessità di attivare azioni utili a favorire il recupero dell’adesione allo stile alimentare e di vita mediterraneo, da cui la popolazione italiana si è allontanata, paradossalmente in modo più evidente nella Regioni meridionali, che ne sono state la culla, come ben testimoniano gli insufficienti consumi di frutta e verdura registrati per adulti e bambini dalle sorveglianze Passi ed Okkio alla salute.</p>
 <p>Le agenzie sanitarie ed educative nazionali ed internazionali concordano nel riconoscere che la ristorazione scolastica costituisce un contesto fondamentale per promuovere un’alimentazione salutare (favorire il consumo delle porzioni raccomandate di frutta/verdura, l’apporto equilibrato dei diversi componenti nutrizionali ridurre il consumo di grassi, zuccheri e sale ) strategica per contrastare l’“epidemia di obesità” e le malattie croniche non trasmissibili (malattie cardiovascolari, tumori, malattie metaboliche) principali cause di morte prematura e anni di vita vissuti in cattiva salute.</p>
 <p>L’offerta alimentare in ambito scolastico è un importante determinante di salute che influenza le scelte alimentari e l’adozione di sane abitudini alimentari nei bambini e nei ragazzi, in particolare in termini di risultati durevoli.Il miglioramento all’accesso a sani alimenti nella scuola contribuisce a ridurre le iniquità sociali, consentendo a bambini e adolescenti con poche risorse economiche di migliorare lo stile alimentare
  <italic>.</italic>
 </p>
 <p>A partire dal 2005, nei 
  <italic>Piani Regionali della Prevenzione dell’Emilia-Romagna</italic> sono presenti indicazioni e strategie che mirano alla valorizzazione dell’ambiente scolastico nella promozione della salute. I Servizi Igiene Alimenti e Nutrizione (SIAN), attraverso diverse professionalità, si sono impegnati in un importante azione di stimolo per favorire l’implementazione di progetti educativo-formativi nel campo della sana alimentazione e della promozione della salute in ambito scolastico e supportano le pubbliche amministrazioni nella predisposizione dei capitolati d’appalto per la ristorazione scolastica e per le altre offerte alimentari nella scuola.
 </p>
 <p>Ai SIAN, in particolare, il compito di verificare l’adesione agli “Standard nutrizionali”stabiliti con DGR 418/2012 inerente le “
  <italic>Linee guida per l’offerta di alimenti e bevande salutari nelle Scuole e strumenti per la sua valutazione e controllo</italic> ”.
 </p>
 <p>Nel 2015, nell’arco di un triennio, nelle mense delle 660 scuole servite da ristorazione scolastica nel territorio dell’AUSL di Bologna si è ottenuta l’adesione totale (100%) dei menù scolastici alle linee guida Regione Emilia Romagna. I più significativi miglioramenti ottenuti riguardano l’aumento della frequenza dei legumi, la varietà dei cereali, la riduzione della frequenza dei salumi ottenendo quindi l’avvicinamento al modello alimentare di tipo mediterraneo.</p>
 <p>L’accostamento della piramide alimentare, secondo il modello mediterraneo, alla piramide ambientale, costruita misurando l’impatto ambientale dei cibi presenti nella piramide alimentare, mette in evidenza che gli alimenti di cui è consigliato un consumo più alto (frutta, verdure e cereali) sono anche quelli che hanno un impatto ambientale minore. Al contrario, gli alimenti di cui i nutrizionisti consigliano un basso consumo (dolci, carne rossa e formaggi) sono anche quelli che impattano di più sull’ambiente. Secondo uno studio commissionato dalla UE (2013) se i cittadini europei riducessero le calorie in eccesso e mangiassero le porzioni raccomandate di frutta e verdura si potrebbe ottenere una riduzione delle emissione di CO2 sino a 200 milioni di tonnellate.</p>
 <p>Pertanto l’adesione al modello alimentare di tipo mediterraneo fa bene alla salute delle persone ma anche all’ambiente. Ed è proprio dall’attenzione alle ricadute ambientali dell’alimentazione, oltre che alla salute, che si è mosso l’intervento realizzato nella comunità scolastica della città di Bologna, complice la particolare attenzione delle componenti (rappresentanti Comune, Scuola, Genitori, Gestore Ristorazione, SIAN dell’ASL) della Commissione della Refezione scolastica del Comune di Bologna al tema ambientale e dei rifiuti.</p>
 <p>Si è cominciato con rinuncia a piatti e posate di plastica inizialmente sperimentando, in contesti particolarmente motivati, la possibilità di portare i piatti da casa, sino ad arrivare nell’arco di un quinquennio, alla sostituzione totale delle stoviglie a perdere con quelle in ceramica.</p>
 <p>Contemporaneamente nelle scuole di Bologna il recupero di pane e frutta avanzati da consumare come merenda o da donare agli enti benefici che è diventato da oltre un decennio occasione per prendere coscienza del problema dello spreco nella ristorazione scolastica, inserito nel percorso di educazione alimentare curriculare.</p>
 <p>Il coinvolgimento, nel 2015, della comunità scolastica di uno dei quartieri della città in un progetto di comunità (alla Salute! Cittadini imprenditori di qualità della vita!) è stata occasione per sperimentare la progettazione partecipata e la realizzazione del progetto “ Assaggia ed osserva per il consumo consapevole nella scuola” che ha visto l’attiva collaborazione fra asse sanitario (SIAN l’Azienda USL di Bologna), asse educativo (Scuola, Università) e asse sociale (genitori delle classi coinvolte, ditta di ristorazione scolastica e l’amministrazione locale).</p>
 <p>Il progetto ha consentito di verificare i consumi della mensa scolastica e il gradimento delle diverse preparazioni da parte degli alunni, favorendo negli stessi una maggiore consapevolezza sul cibo consumato/scartato anche in relazione al consumo della prima colazione e dello spuntino di metà mattina.</p>
 <p>I diversi protagonisti (educatori, ragazzi, genitori, ristorazione scolastica, ente locale ed ASL) hanno toccato con mano i fattori che condizionano gradimento e scarti della ristorazione scolastica e si è stabilito di inserire il tema dello spreco quale parte integrante di un nuovo capitolato per la gestione della Refezione scolastica del Comune di Bologna (19.000 pasti giornalieri).</p>
 <p>Si è, altresì, deciso di proseguire con la progettazione partecipata per tutte le scuole del Comune di Bologna: si è attivato un progetto teso a favorire il consumo di spuntini adeguati attraverso l’offerta sistematica di frutta come spuntino ed è stato attivato un sistema di monitoraggio degli scarti utile a orientare gli interventi di educazione alimentare e l’offerta della ristorazione scolastica sempre più impegnata a conciliare menù salutari e gradimento degli utenti. In tal modo si sono anticipati gli interventi previsti dalle “Linee di indirizzo rivolte agli enti gestori di mense scolastiche… per prevenire/ridurre spreco connesso alla somministrazione degli alimenti” (LEGGE 19 agosto 2016 n. 166).</p>
 <p>L’analisi dello spreco in un campione rappresentativo di refettori scolastici di Bologna (AASS 2016/17 e 2017/18) ha interessato: 
  <list list-type="bullet">
   <list-item>
    <p>15 scuole, 3.000 alunni e 130 insegnanti coinvolti (23% totale pasti);</p>
   </list-item>
   <list-item>
    <p>3 periodi di rilevazione all’anno (2 menu invernali, 1 estivo) per ogni scuola;</p>
   </list-item>
   <list-item>
    <p>5 settimane per ogni periodo di rilevazione (rotazione completa del menù).</p>
   </list-item>
  </list>
 </p>
 <p>Ogni anno sono state rilevate 1.125 giornate complessive e circa 3.375 portate.</p>
 <p>Ogni giorno venivano pesati per ogni portata (primo, secondo, contorno) il cibo non distribuito ed il cibo scartato raccolto in contenitori differenziati per ogni portata.</p>
 <p>Il valore dello scarto rilevato si attesta mediamente sul 34 % in peso dei pasti serviti con valori che poco si discostano da quelli rilevati in altre indagini simili realizzate in Italia (23% Trentino salute, 35,8% INRAN Roma, 29,5% MATTman Progetto Reduce ). Rilevante la differenza dello scarto per le diverse portate: maggiormente scartati i contorni (55% vs 28% dei primi piatti) ma a fine del periodo di osservazione si è registrata una riduzione del 7% dello scarto dei contorni.</p>
 <p>Di particolare interesse è la differenza registrata fra scuole simili per composizione/contesto ambientale e rifornite dal medesimo centro pasti dove la quantità complessiva di pasti non consumati varia dal 25 al 44%.</p>
 <p>Fanno la differenza: 
  <list list-type="bullet">
   <list-item>
    <p>la partecipazione a progetti educativi per favorire consumo di frutta e verdura (“Melanghiotto” spuntino metà mattina a base di frutta, “Il Primo una questione di secondi” anticipa secondi piatti e contorni) e sul tema dello spreco (Spreco zero);</p>
   </list-item>
   <list-item>
    <p>la partecipazione attiva degli adulti : personale di mensa, insegnanti (incoraggiamento, consumo del pasto insieme);</p>
   </list-item>
   <list-item>
    <p>il coinvolgimento del bambino attraverso il “cooperative learning” metodo didattico in cui piccoli gruppi di studenti lavorano insieme per migliorare reciprocamente il loro apprendimento.</p>
   </list-item>
  </list>
 </p>
 <p>Le modalità di intervento sperimentate nella scuola bolognese appaiono coerenti con la LEGGE 19 agosto 2016, n. 166 “Disposizioni concernenti la donazione e la distribuzione di prodotti alimentari e farmaceutici a fini di solidarietà sociale e per la limitazione degli sprechi “ che prevede fra i suoi obiettivi di “ contribuire ad attività di ricerca, l’informazione e la sensibilizzazione dei consumatori e delle istituzioni sulle materie della legge, con particolare riferimento alle giovani generazioni”.</p>
 <p>Ma l’impegno del Servizi di Prevenzione italiani nei progetti per il recupero di alimenti invenduti, ma ancora commestibili, a favore degli indigenti (legge del “Buon Samaritano” 2003) non è solo recente ed ha visto l’attivo coinvolgimento dei Dipartimenti di Prevenzione delle ASL di Bologna, Verona, Livorno, Udine, Cuneo e molti altri.</p>
 <p>Dal 2000 il Servizio di igiene Alimenti e Nutrizione di Bologna segue progetti di recupero degli alimenti invenduti, ancora commestibili, nelle vesti di garante della sicurezza alimentare i SIAN hanno collaborato con Università di Bologna (ideatrice del progetto Last Minute Market ), comuni, produttori e volontariato stabilendo rigorosi criteri di selezione e conservazione, condivisi e fatti propri sia da donatori (imprese alimentari) che da riceventi (enti di assistenza). In occasione della razionalizzazione (2005) del proprio sistema di ristorazione per utenti ospedalieri e dipendenti l’Az. USL di Bologna è entrata a far parte del progetto anche come soggetto “donatore” ottenendo il recupero di alimenti non consumati da destinare a fini di solidarietà.</p>
 <p>La Legge del Buon Samaritano 2003 ha dato risultati incoraggianti da valorizzare Il cibo recuperato con buon valore nutrizionale (frutta, verdura, carne, latticini, prodotti da forno…) e ogni giorno ha nutrito migliaia di persone, tanto più importante in momenti di crisi con n. crescente di persone in difficoltà. La Legge GADDA 19 agosto 2016 n. 166 
  <italic>Disposizioni concernenti donazione e distribuzione di prodotti alimentari e farmaceutici a fini di solidarietà sociale e per la limitazione degli sprechi, che modifica “Buon Samaritano</italic>” ha fatto tesoro di esperienze a cui molti dei Servizi Igiene Alimenti e Nutrizione USL italiane (Bologna, Verona, Ferrara, Livorno, Udine …) hanno collaborato fattivamente!
 </p>
 <p>Tali progetti costituiscono una irrinunciabile occasione per perseguire la prevenzione nella collettività degli squilibri nutrizionali qualitativi e quantitativi, al primo posto fra i fattori di rischio correlati all’ alimentazione.</p>
 <p>Garantire alimentazione nutrizionalmente adeguata, oltre che sicura dal punto di vista igienico, è un importante è fattore di protezione, nelle persone in stato di indigenza.</p>
 <p>Da qui l’impegno del SIAN a realizzare la formazione a favore degli operatori delle associazioni beneficiare sui temi della sicurezza igienica e nutrizionale che coinvolge da anni le Mense della solidarietà e più recentemente la rete degli Empori Solidali (che coinvolge 5 città della rete metropolitana bolognese e 7 empori luoghi di distribuzione dove famiglie in stato di bisogno con una situazione di fragilità lavorativa, abitativa e sociale possono prendere prodotti alimentari, prodotti per l’igiene della casa e la cura della persona, a titolo gratuito) con l’obiettivo di prevedere interventi di educazione alimentare anche per i fruitori.</p>
 <p>Un impegno che dovrà continuare nel tempo per dare il dovuto contributo anche all’attuazione degli l’Agenda ONU 2030 per lo sviluppo sostenibile ed in particolare gli obiettivi Sustainable Development Goals - SDGs finalizzati a garantire alimentazione sicura, nutrizionalmente adeguata, salutare, equa e sostenibile dal punto di vista ambientale.</p>
</abstract>
