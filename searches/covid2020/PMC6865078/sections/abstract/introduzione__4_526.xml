<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le infezioni rappresentano una delle principali cause di morbosità e mortalità nelle strutture di assistenza a lungo termine (LTCF).</p>
  <p>Questo studio si propone di misurare la prevalenza delle infezioni correlate all’assistenza (HAI) e dell’uso di antimicrobici nelle LTCF della Regione Marche.</p>
 </sec>
 <sec>
  <title>MATERIALI E METODI</title>
  <p>Lo studio è stato condotto tra aprile e giugno 2017 seguendo il protocollo di studio HALT3. Le LTCF hanno partecipato allo studio su base volontaria. Tutti i pazienti sono stati esaminati lo stesso giorno da due medici esperti del Dipartimento di Scienze Biomediche e Sanità Pubblica afferenti all’’Università Politecnica delle Marche. I residenti sono stati considerati idonei se vivevano a tempo pieno nell’LTCF e presenti alle 08:00 del giorno dell’indagine. I dati sono stati raccolti utilizzando due questionari standardizzati, uno sull’istituto e uno sul residente. L’inserimento dei dati e l’analisi statistica sono stati eseguiti utilizzando il software Access sviluppato per il progetto HALT3 e Stata versione XX.</p>
 </sec>
 <sec>
  <title>RISULTATI</title>
  <p>Allo studio hanno partecipato 28 strutture appartenenti all’Azienda Sanitaria Unica Regionale. Sono risultati eleggibili 610 pazienti, per lo più femmine (67,5%) di età superiore ad 85 anni (43,4%). La prevalenza di pazienti con almeno una infezione è risultata del 14,3%, originate nel 65,9% dei casi all’interno della struttura. Le infezioni delle vie urinarie sono risultate le più frequenti (33,3%).</p>
  <p>98 pazienti stavano ricevendo nel giorno della rilevazione almeno un trattamento antibiotico sistemico, con una prevalenza del 16,1%. La classe di molecole più utilizzata era quella delle cefalosporine (26,7%), seguita dai chinolonici (22,9%) e dalle penicilline (20,0%).</p>
  <p>Sono stati isolati 36 microrganismi appartenenti per lo più alla famiglia delle 
   <italic>Enterobacteriaceae</italic> (52,8%). Di questi 36 microrganismi, 10 hanno mostrato resistenza ad almeno una classe di antibiotici e precisamente il 33,3% delle 
   <italic>Klebsielle</italic> spp., il 50,0% degli 
   <italic>Escherichia coli</italic> e il 57,1% dei 
   <italic>Proteus mirabilis</italic> risultavano resistenti alle cefalosporine di terza generazione mentre l’unico 
   <italic>Acinetobacter</italic> ai carbapenemici. La specie più frequentemente isolata è stata il 
   <italic>Clostridium difficile</italic> (36,1%).
  </p>
 </sec>
 <sec>
  <title>CONCLUSIONI</title>
  <p>I tassi di infezione e di antibiotico resistenza riscontrati nelle LTCF appartenenti allo studio sono risultati più alti del campione europeo dello stesso anno. Di particolare interesse la diffusione del 
   <italic>Clostridium difficile.</italic> I risultati sottolineano la necessità di specifici interventi di controllo e prevenzione del fenomeno.
  </p>
 </sec>
</abstract>
