<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La Medicina è impegnata quotidianamente a fronteggiare la dilagante disinformazione che trova spazio nei canali di comunicazione esponendo la popolazione a dubbi ed incertezze. “Adulti e Vaccinati”, progetto inserito nel Piano Strategico Regionale per la Promozione alla Salute nella Scuola, mira ad accrescere la coscienza critica degli studenti affinché siano in grado autonomamente di verificare l’attendibilità delle informazioni scientifiche sulle vaccinazioni. Attuato nelle province di Brindisi e Lecce nell’anno scolastico 2018-19, hanno aderito 16 istituti scolastici con ben 2200 studenti. Il progetto è stato accompagnato da una valutazione dell’efficacia dell’intervento attraverso questionario online. È scopo del presente lavoro riportare i risultati di tale valutazione.</p>
 </sec>
 <sec>
  <title>MATERIALI E METODI</title>
  <p>Il progetto formativo ha incluso una parte didattica svolta in aula con metodi tradizionali di didattica frontale e discussione aperta, seguita da un evento teatrale realizzato con intenti di infotainment. L’intero progetto è stato accompagnato da pre- e post- test valutativi realizzati con questionario standard anonimo somministrato utilizzando una piattaforma online. Pre- e post- test sono stati appaiati in gruppi utilizzando un codice unico di istituto. L’analisi dei dati è stata realizzata con software statistico STATA.</p>
 </sec>
 <sec>
  <title>RISULTATI</title>
  <p>Il test valutativo, composto da 13 domande su scala Likert (da 1 = “Completamente contrario” a 10 = “completamente favorevole”) volte a esplorare la fiducia nelle vaccinazioni e i gap informativi, è stato completato da 964 studenti appartenenti a 11 differenti gruppi prima dell’evento e a 318 studenti, appartenenti a 9 degli 11 gruppi dopo lo stesso. Il tasso di risposta è stato del 91,9% per il pre-test e del 92,14% nel post-test.</p>
  <p>Per ognuno dei partecipanti è stato calcolato un indice della fiducia nelle vaccinazioni (Vaccine Confidence Index), ed è stato calcolato il valore medio nel pre e nel post-intervento (2,37 vs 2,91). La media degli indici, calcolata in 7 diversi gruppi (2 dei 9 gruppi, costituiti da un numero esiguo di studenti (≤ 2) non sono stati considerati nell’analisi) di studenti prima e dopo l’intervento, risulta, per tutti i gruppi eccetto uno, maggiore nella somministrazione post-intervento.</p>
  <p>Per quanto riguarda i gap informativi, dopo l’intervento più studenti pensano di aver ricevuto abbastanza informazioni sui vaccini rispetto a prima dell’intervento (5,83 pre intervento vs 7,45 post intervento).</p>
 </sec>
 <sec>
  <title>CONCLUSIONI</title>
  <p>L’efficacia dell’intervento, svolto con tecniche innovative di comunicazione che sono state molto apprezzate da studenti ed insegnanti, ha determinato l’estensione per l’a.s. 2019-20, quando il progetto sarà incluso nel catalogo dell’offerta formativa regionale.</p>
 </sec>
</abstract>
