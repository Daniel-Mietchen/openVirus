<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’obiettivo è quello di realizzare un progetto di promozione della salute con la collaborazione di strutture turistico-alberghiere. È stata realizzata una campagna di sensibilizzazione ed educazione sanitaria, denominata “Safe Sun Coast”, che fornisce nozioni sulla difesa dai danni solari conseguenti ad una esposizione non corretta, le principali misure di prevenzione contro il melanoma e i tumori della pelle, ottenendo il massimo beneficio dall’esposizione al sole, di cui si facessero promotori gli albergatori della Costiera Amalfitana.</p>
 </sec>
 <sec>
  <title>MATERIALI E METODI</title>
  <p>Le strutture alberghiere della Costiera Amalfitana accolgono un gran numero di turisti, sia per lunghe vacanze sia per brevi week-end già dai primi mesi primaverili, che hanno una scarsa percezione dei rischi connessi all’esposizione solare, pur presentando i più diversi fototipi con livelli di protezione differenti.</p>
  <p>Per tale motivo sono stati coinvolti diversi albergatori che si sono fatti promotori di salute accettando di diffondere il materiale informativo della campagna di sensibilizzazione ed informazione specificamente realizzata.</p>
  <p>Inoltre il progetto realizza un connubio di diversi aspetti come benessere, salute, prevenzione, educazione sanitaria, turismo responsabile, marketing etico e qualità dei servizi offerti per la cura e il benessere del turista, in quanto la qualità dei servizi offerti dalle strutture alberghiere si completa con attività di promozione e sensibilizzazione per la salute del turista.</p>
 </sec>
 <sec>
  <title>RISULTATI</title>
  <p>Hanno aderito all’iniziativa 10 alberghi di piccola-media dimensione che hanno risposto positivamente alla campagna divenendo promotori di salute.</p>
 </sec>
 <sec>
  <title>CONCLUSIONI</title>
  <p>La ricerca di nuove strategie di promozione di salute può e deve essere sempre percorsa.</p>
  <p>Nel caso specifico il progetto prevede la realizzazione di una rete di albergatori che possano consorziarsi per favorire la consapevolezza della prevenzione.</p>
 </sec>
</abstract>
