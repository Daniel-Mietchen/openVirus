<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il concetto di 
   <italic>health literacy</italic> (HL) è emerso a partire dai primi anni ’70 del secolo scorso relativamente alla capacità degli individui di leggere e comprendere materiale scritto di tipo sanitario. Il livello di HL di un individuo influenza numerosi 
   <italic>outcome</italic> di salute; inoltre decrementa con l’età e con il deterioramento cognitivo che spesso si accompagna all’invecchiamento. Per tale motivo, e alla luce della complessità dell’assistenza da fornire agli anziani con polipatologie e disabilità, risulta fondamentale conoscere il livello di HL dei 
   <italic>caregiver</italic> degli anziani che vivono al proprio domicilio.
  </p>
  <p>
   <italic>Obiettivi</italic>: lo studio mira a: valutare il livello di HL in un campione di caregiver formali e informali di anziani con disturbi cognitivi e le possibili associazioni con alcune caratteristiche del 
   <italic>caregiver</italic> o dell’assistito; valutare l’eventuale associazione tra livello di HL del 
   <italic>caregiver</italic> ed alcuni esiti di salute a sei mesi dell’assistito. Nel presente lavoro viene descritto il protocollo dello studio.
  </p>
 </sec>
 <sec>
  <title>MATERIALI E METODI</title>
  <p>Lo studio presenta una fase 
   <italic>cross-sectional</italic> e una prospettica.
  </p>
  <p>La popolazione è costituita dai pazienti che afferiscono all’ambulatorio dei disturbi cognitivi del DAI Medico-Geriatrico dell’AOU Careggi, Firenze, e dai relativi 
   <italic>caregiver</italic> formali e informali che li accompagnano alla visita di controllo.
  </p>
  <p>Sono inclusi nello studio soggetti ultrasessantaquattrenni con diagnosi di demenza da lieve a grave e i relativi 
   <italic>caregiver</italic>. Vengono esclusi pazienti e/o 
   <italic>caregiver</italic> che rifiutano di partecipare e pazienti istituzionalizzati.
  </p>
  <p>Per ogni 
   <italic>caregiver</italic> sono raccolti: dati anagrafici, generalità, servizi forniti all’assistito, livello di HL mediante due test (NVS e S-TOHFLA). Per ogni assistito vengono raccolte informazioni riguardanti: dati anagrafici, numero di cadute nei sei ultimi mesi, deterioramento cognitivo (MMSE e Global Deterioration Scale), disabilità fisica (ADL/IADL), sintomi comportamentali associati alla demenza (Neuro-Psychiatric Inventory).
  </p>
  <p>Saranno valutate eventuali associazioni tra il livello di HL e le altre variabili in esame applicando test Chi
   <sup>2</sup> o test t di Student.
  </p>
  <p>Per coloro che risulteranno in vita dopo sei mesi dal reclutamento (
   <italic>follow-up)</italic>, sarà definito il grado di associazione tra il livello di HL dei 
   <italic>caregiver</italic> e alcuni esiti di salute degli assistiti.
  </p>
 </sec>
 <sec>
  <title>RISULTATI</title>
  <p>Lo studio contribuirà a colmare il vuoto di conoscenze in merito al livello di HL di 
   <italic>caregiver</italic> di anziani con deterioramento cognitivo e alla relazione tra questo parametro e alcuni esiti di salute degli assistiti. I risultati contribuiranno a migliorare la relazione tra personale sanitario e 
   <italic>caregiver</italic> di questi soggetti, con possibili ricadute sulla salute degli stessi.
  </p>
 </sec>
</abstract>
