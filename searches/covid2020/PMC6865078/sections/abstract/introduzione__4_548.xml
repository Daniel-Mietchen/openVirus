<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In Italia sono disponibili tre vaccini esavalenti pediatrici, con alcune differenze nella composizione, ma con stesse indicazioni, ottimale profilo di 
   <italic>safety</italic> ed immunogenicità, confermata da diversi studi e 
   <italic>trial</italic> clinici, nonché da studi 
   <italic>post-marketing</italic> e di 
   <italic>real-world evidence</italic>. La principale diversità è costituita dalla modalità di preparazione: due esavalenti si presentano con una formulazione che include tutti i sei antigeni in siringa pre-riempita, mentre il terzo contiene la componente dell’
   <italic>Haemophilus influenzae b</italic> (Hib) in una fiala da ricostituire con la siringa contenente gli altri antigeni. Come dimostrato in letteratura, tipo di formulazione e modalità di preparazione sono correlate all’ottimizzazione dei tempi della vaccinazione e delle visite, alla sicurezza della somministrazione ed a possibili errori nell’immunizzazione.
  </p>
 </sec>
 <sec>
  <title>MATERIALI E METODI</title>
  <p>Intervistatori esperti, reclutati e preparati da una società di ricerca esterna, hanno effettuato interviste 
   <italic>face-to-face</italic> per esplorare l’attitudine e le preferenze degli operatori sanitari italiani (igienisti, infermieri, pediatri) di 9 Regioni che utilizzano i diversi tipi di vaccino esavalente. L’indagine ha valutato vantaggi e svantaggi delle due formulazioni. La soddisfazione degli operatori è stata misurata tramite scala 1-10 (8-10 indica elevata soddisfazione).
  </p>
 </sec>
 <sec>
  <title>RISULTATI</title>
  <p>Sono stati intervistati 265 operatori sanitari; di questi l’80% ha dichiarato di essere molto soddisfatto dei vaccini esavalenti in siringa pre-riempita per i seguenti vantaggi: facile preparazione, riduzione del tempo necessario per la vaccinazione, assenza di rischi legati alla ricostituzione, bassa probabilità di contaminazione dell’ago e di incidenti da puntura con ago. Di contro, solo il 40% degli intervistati ha dichiarato di essere molto soddisfatto dal vaccino in formulazione da ricostituire, a causa della necessità di un maggior numero di manipolazioni, più alto rischio di contaminazione dell’ago e di ferite accidentali. Nonostante la vasta esperienza con entrambe le formulazioni esavalenti minimizzi la probabilità di errore, gli operatori stessi hanno dichiarato che il tempo risparmiato impiegando la siringa pre-riempita può essere più efficacemente speso per il 
   <italic>counselling</italic> vaccinale.
  </p>
 </sec>
 <sec>
  <title>CONCLUSIONI</title>
  <p>In linea con la letteratura esistente, il nostro studio ha dimostrato che gli operatori sanitari preferiscono la formulazione esavalente in siringa pre-riempita, in quanto semplifica e riduce il tempo di preparazione, minimizza il numero di manipolazioni e il rischio di errori. In particolare, il rischio di dimenticare la ricostituzione dell’Hib o di non trasferire la quantità totale dell’antigene dalla fiala alla siringa viene evitato con la siringa pre-riempita. Infine, questa formulazione consente di risparmiare tempo che può essere speso con i genitori e il bambino per un 
   <italic>counselling</italic> più approfondito.
  </p>
 </sec>
</abstract>
