<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La flessione delle coperture vaccinali rappresenta un problema rilevante per la Sanità Pubblica. La Sardegna, pertanto, ha inserito nel Piano di Prevenzione Regionale 2014-2018 una sezione dedicata allo Sviluppo e Potenziamento delle vaccinazioni, finanziando progetti di Comunicazione, tra cui la “Campagna biennale di Comunicazione Vaccinale #IOMIVACCINO”. Tale campagna, coordinata dalla Azienda Tutela Salute del Territorio, in collaborazione con le Scuole di Specializzazione di Igiene e Medicina Preventiva degli Atenei sardi e le Aziende Ospedaliere della Sardegna, ha previsto l’impiego di nuovi strumenti comunicativi quali Vaccinarsinsardegna.org in affiancamento ai mezzi di comunicazione tradizionali. I destinatari della campagna ricadono nelle fasce di età pediatrica, adolescenziale, degli over65 e nel target degli Operatori Sanitari.</p>
 </sec>
 <sec>
  <title>METODI</title>
  <p>La progettualità della Campagna ha previsto un’indagine conoscitiva preliminare, utile alla pianificazione di un intervento comunicativo efficace rivolto ai target e 
   <italic>stakeholder</italic> partner del progetto. Il primo 
   <italic>step</italic> della Campagna, ricorso durante l’
   <italic>International HPV Awareness Day</italic>, ha visto protagonista l’età adolescenziale; contestualmente, una campagna di vaccinazione antinfluenzale 
   <italic>ad hoc</italic> è stata rivolta al personale operante presso l’Azienda Ospedaliero-Universitaria di Sassari (AOUSS). La comunicazione, veicolata attraverso canali di comunicazione di massa (mezzo stampa, spot video e audio su reti locali), virtuali (
   <italic>web</italic> e 
   <italic>social network</italic>) e diretti con il cittadino (
   <italic>flashmob</italic>), ha visto il supporto della società sportiva Dinamo Sassari.
  </p>
 </sec>
 <sec>
  <title>RISULTATI</title>
  <p>La Campagna #IOMIVACCINO ha raggiunto un bacino di utenza minimo di 4500 cittadini durante gli incontri diretti; 336.979 utenti tramite mezzo stampa e spot video; un pubblico illimitato tramite il 
   <italic>web</italic>. La Campagna antinfluenzale ha raggiunto 2.270 dipendenti dell’AOUSS. Altro dato interessante, sebbene indirettamente attribuibile alla sola campagna a livello regionale, è relativo ai bassi tassi di incidenza registrati per la stagione 2018-2019 (&lt; 8,41 casi/1.000 assistiti).
  </p>
 </sec>
 <sec>
  <title>CONCLUSIONI</title>
  <p>La valenza biennale della campagna di comunicazione non agevola l’analisi dei risultati nel breve periodo; peraltro, deve essere richiamato il possibile contributo giocato nell’inversione del trend negativo di adesione alle vaccinazioni. Il prosieguo del progetto di comunicazione vedrà protagonisti gli altri 
   <italic>target</italic> (infanzia e over65), al fine di tutelare e proteggere la salute di tutti i cittadini.
  </p>
 </sec>
</abstract>
