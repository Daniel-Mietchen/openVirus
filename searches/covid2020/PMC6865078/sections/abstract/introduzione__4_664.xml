<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’attuale contesto organizzativo sanitario è caratterizzato da una pluralità di professionisti che operano quotidianamente in diversi 
   <italic>setting</italic>. Tra i topics aderenti alle tematiche di Igiene e Sanità Pubblica, le linee operative volte alla prevenzione e al controllo della legionellosi rivestono importanza preventiva strategica.
  </p>
 </sec>
 <sec>
  <title>MATERIALI E METODI</title>
  <p>Il Gruppo di Lavoro “
   <italic>Task Shifting</italic>” della Società Italiana di Igiene, Medicina Preventiva e Sanità Pubblica – SItI –, volto allo sviluppo e valorizzazione delle Professioni Sanitarie, ha redatto un modello operativo per la definizione di un protocollo di indagine sul campo, destinato principalmente alle AA.SS.LL., declinando il processo in fasi pre-operative, 
   <italic>on-site</italic> e post-operative, considerando gli aspetti relativi all’indagine epidemiologica, alla valutazione del Protocollo di Controllo del rischio legionellosi, alla gestione delle emergenze e alle azioni impositive conseguenti a esiti analitici non conformi. Il modello operativo ricomprende, tra l’altro, una puntuale ricognizione della normativa internazionale, nazionale e regionale, fornendo un utile quadro d’insieme delle Regioni e delle Province Autonome che ad oggi hanno recepito i contenuti delle Linee Guida approvate in Conferenza Stato-Regioni nella seduta del 7 maggio 2015.
  </p>
 </sec>
 <sec>
  <title>RISULTATI</title>
  <p>Un modello operativo di 
   <italic>best practice</italic> può fornire un utile punto di partenza per la redazione di procedure, istruzioni o indicazioni operative destinate ai professionisti che operano nelle attività di prevenzione e controllo della legionellosi. Tra i risultati attesi è ricompreso il miglioramento organizzativo e la maggiore efficienza di impiego delle risorse umane, principio cardine del 
   <italic>Task Shifting.</italic>
  </p>
 </sec>
 <sec>
  <title>CONCLUSIONI</title>
  <p>Operare sul territorio nelle attività di controllo, secondo una logica di processo e con il supporto di documentazione utile a definire con linearità le azioni da porre in essere, garantisce appropriatezza e omogeneità di metodo, nel rispetto di protocolli e di tecniche aderenti alla normativa di settore. Nelle fasi sperimentali di adozione del modello in taluni contesti sanitari locali, si è evidenziato un miglioramento organizzativo i cui 
   <italic>outcomes</italic> potranno essere meglio definiti in una prospettiva di sviluppo a medio termine.
  </p>
 </sec>
</abstract>
