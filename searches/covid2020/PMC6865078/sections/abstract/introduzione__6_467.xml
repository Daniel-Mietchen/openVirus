<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’appropriatezza delle prestazioni vaccinali può essere inficiata da atteggiamenti di vaccine hesitancy, riguardanti sia l’utente che l’operatore sanitario che non rispetti le indicazioni del calendario vaccinale in mancanza di reali controindicazioni.</p>
  <p>Tramite anagrafe vaccinale informatizzata sono stati estrapolati i dati relativi alle coperture delle coorti di riferimento della popolazione di un’Azienda USL toscana di 1.280.704 abitanti. Sono stati quindi definiti indicatori di performance dei centri vaccinali territoriali e dei pediatri di libera scelta che tenessero conto dell’appropriatezza e della vaccine hesitancy.</p>
 </sec>
 <sec>
  <title>MATERIALI E METODI</title>
  <p>Dai dati di copertura del primo trimestre 2019 sono stati elaborati 2 indicatori di efficienza (copertura e trend di miglioramento) e 4 indicatori di appropriatezza e vaccine hesitancy (A/H).</p>
  <p>Le coperture target per la coorte 0-24 mesi erano: 95% per ciclo completo di esavalente, 95% per la prima dose di anti-MPR e 95% per la prima dose di anti-varicella. Per la coorte 11 anni era previsto un obiettivo del 95% di copertura per anti-HPV nella popolazione maschile. Prevista infine una copertura del 90% per anti-meningococco C per la popolazione 10-20 anni con almeno una dose nei precedenti 5 anni.</p>
  <p>I 4 indicatori A/H costruiti sono stati: gap% poliomielite-morbillo (P/M); gap% morbillo-varicella (M/V); gap% poliomielite-pneumococco (P/P); gap maschi-femmine per papillomavirus (M/F).</p>
 </sec>
 <sec>
  <title>RISULTATI</title>
  <sec>
   <title>Indicatori di efficienza</title>
   <p>Le coperture vaccinali ed i rispettivi trend sono risultati: coorte 0-24 (n = 7878): anti-polio 90,7% + 2,26%; anti-difterite 90,82% + 2,25%; anti-tetano 90,82% + 2,25%; anti-pertosse 90,71% + 2,25%; anti-epatite-B 90,71% + 2.25%; anti-Hib 91,01% + 2,04%; anti-MPR 79,64% + 7,88%; anti-varicella 73,80% + 8,06%. Coorte maschi 11 anni (n = 5785): anti-HPV 17,67% + 3,9%. Coorte 10-20 anni (n = 115.754): anti-meningococco C 75,5% + 6.13%.</p>
  </sec>
  <sec>
   <title>Indicatori A/H</title>
   <p>P/M = 11,14%; M/V = 5,84%; P/P = 3,74%; M/F = 8,48%.</p>
  </sec>
 </sec>
 <sec>
  <title>CONCLUSIONI</title>
  <p>Le coperture hanno raggiunto per l’esavalente livelli subottimali, mentre per anti-MPR e anti-varicella sono ancora insufficienti.</p>
  <p>Gli indicatori A/H dimostrano una maggior diffidenza da parte degli operatori e/o dell’utenza nei confronti dell’anti-MPR rispetto all’esavalente, cui si associa una rilevante quota di mancata cosomministrazione con il vaccino anti-varicella. La diffusione del vaccino anti-HPV richiede anche interventi di tipo culturale nella popolazione, soprattutto per quella maschile. Le coperture anti-meningococco C risentono del calo dell’attenzione successivo all’outbreak toscano e sono condizionate in modo maggiore delle altre dalle problematiche dei sistemi anagrafici.</p>
  <p>La rilevazione dei dati di copertura e l’analisi degli indicatori dimostrano delle criticità sia di sistema che specifiche per tipologia di vaccinazione e per territorio. Risultano pertanto necessari interventi di recupero, da differenziare anche in relazione alle peculiarità rilevate.</p>
 </sec>
</abstract>
