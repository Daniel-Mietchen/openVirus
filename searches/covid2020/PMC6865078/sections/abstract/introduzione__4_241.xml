<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>A fronte dell’importante incidenza della patologia vascolare cerebrale, e delle sue ripercussioni sulla salute pubblica, è auspicabile garantire un ricovero in Stroke Unit e un adeguato trattamento a una quota sempre maggiore di pazienti, nel più breve tempo possibile.</p>
  <p>Con DGR 4198/2008 la Regione Veneto ha definito un modello di rete “Hub and Spoke” per la gestione dell’ictus acuto.</p>
  <p>Le Direzioni Sanitarie delle ULSS della Provincia di Verona, al fine di monitorare il funzionamento della rete di assistenza Stroke, avevano messo a punto un “Protocollo per il trattamento precoce dei pazienti con sospetto Stroke nella Provincia di Verona”, che, di fatto, è stata l’esperienza “pilota” su cui si è basata la costituzione della rete regionale (DGR 4453/2006).</p>
 </sec>
 <sec>
  <title>MATERIALI E METODI</title>
  <p>È stato effettuato il record linkage di dati tratti da fonti correnti, relativamente ai casi di ictus urgenti maggiori di 18 anni, ricoverati in qualsiasi struttura ospedaliera della Provincia di Verona, con diagnosi ICD9CM e/o DRG riconducibili a ictus ischemico-emorragico o TIA.</p>
 </sec>
 <sec>
  <title>RISULTATI</title>
  <p>Nel 2011 i casi di stroke sono stati 2.162, vs 2.376 nel 2017.</p>
  <p>I pazienti arrivati con 118 nel 2011 sono stati 1035, vs 1.289 nel 2017; nel 2011 in 92 casi è stato attivato il protocollo stroke (8,8%), vs 320 casi nel 2017 (24,8%). Per quanto riguarda AOUI Verona, anno 2017, analizzando la casistica in base alla modalità di arrivo in Pronto Soccorso (PS), emerge che la percentuale di trattamento (trombolisi e/o trombectomia) è stata 41,4% nel gruppo di pazienti arrivati con 118 con attivazione protocollo stroke (118+), 16% nei pazienti arrivati con 118 ma senza attivazione protocollo stroke (118-), 12% nei pazienti afferiti autonomamente e 17,5% nei pazienti non agganciati a 118 ma arrivati con ambulanza (altro). Relativamente alle tempistiche pre-ricovero, nel 2017 il tempo medio entrata-uscita PS per i pazienti 118+ è stato 1,25 h, vs 2.58 h per i pazienti 118, 3,20 h per i pazienti autonomi e 1,48 h per i pazienti nel gruppo “altro”.</p>
 </sec>
 <sec>
  <title>CONCLUSIONI</title>
  <p>Emerge un aumento della casistica di ricoveri stroke dal 2011 al 2017, contestualmente al miglioramento della percentuale di riconoscimento del protocollo. Inoltre, è evidente la maggiore incidenza di trombolisi per i pazienti 118+, con tempistiche al trattamento inferiori rispetto agli altri gruppi di pazienti. L’affinamento del percorso, a partire dal corretto riconoscimento sul territorio del paziente con ictus acuto in atto, risulta quindi associato all’esecuzione tempestiva del trattamento.</p>
 </sec>
</abstract>
