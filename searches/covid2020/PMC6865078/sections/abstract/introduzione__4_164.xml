<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’uso smodato di Internet è un problema crescente nelle società moderne. La dipendenza da Internet (Internet Addiction - IA) può essere definita come una dipendenza comportamentale tra uomo e tecnologia informatica. Lo scopo dello studio era identificare l’IA tra gli studenti infermieri dell’Università di Palermo tramite Internet Addiction Test (IAT). È un disturbo legato ad utilizzo intensivo e ossessivo di internet in tutte le sue forme, dalla navigazione sui social, alla visualizzazione di filmati, al gioco online.</p>
  <p>Il termine è stato coniato dal medico Ivan Goldberg nel 1995, il quale aveva per primo diffuso in rete un questionario diagnostico a scopo inizialmente provocatorio. Nonostante l’intenzione puramente ironica del questionario diagnostico, la sua diffusione ha subito riscontrato forte interesse tra gli utenti e acceso discussioni tra i clinici, che si sono confrontati nell’avvalorare o nel contestare la teoria dell’esistenza della nuova psicopatologia del millennio.</p>
 </sec>
 <sec>
  <title>MATERIALI E METODI</title>
  <p>Lo studio di tipo trasversale è stato condotto nell’aprile 2019. È stato somministrato un questionario agli studenti infermieri che frequentano quotidianamente le lezioni.</p>
  <p>Il questionario era suddiviso in due sezioni: la prima volta ad esaminare le informazioni socio-demografiche, l’anno di studio, la percezione dello stato economico e di salute. Nella seconda sezione del questionario è stato somministrato l’internet addiction test, creato dalla Dottoressa Kimberly Young; l’IA consente brevemente ed efficacemente di diagnosticare sul nascere questo disturbo. Consiste in 20 domande, ognuna delle quali ha 5 possibili risposte: a) mai; b) raramente; c) ogni tanto; d) spesso; e) sempre. È stato utilizzato un modello di regressione logistica multivariabile e sono stati presentati gli Odds ratio aggiustati (aOR).</p>
 </sec>
 <sec>
  <title>RISULTATI</title>
  <p>Il campione consiste di 413 studenti infermieri. L’età media del campione è 22,04 anni (± 4,33), il 67,55% degli intervistati sono donne, il 100% è nato in Italia, il 65,62% è single. Il rischio di avere problemi dovuti all’utilizzo di Internet è significativamente associato alle seguenti variabili indipendenti: genere maschile (aOR 1,77, IC 95% 0,89-3,52,); essere single (aOR 3.14, IC 95% 1.31-7.55); terzo anno di studio (aOR 2,99, IC 95% 1,27-7,05); essere studenti fuori sede (aOR 2,80, IC 95% 1,07-7,36); basso stato di salute percepito (AOR 3.19, IC 95% 1,52-6,67).</p>
 </sec>
 <sec>
  <title>CONCLUSIONI</title>
  <p>La dipendenza da internet, è confermata come un problema emergente tra la popolazione giovane della nostra regione, la Sicilia. Risulta dunque una minaccia potenziale per la salute degli studenti del corso di laurea in scienze infermieristiche.</p>
 </sec>
</abstract>
