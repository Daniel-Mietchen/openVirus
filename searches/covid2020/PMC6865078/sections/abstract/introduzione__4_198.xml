<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’elevata età media dei medici in Italia incentiverà nei prossimi anni lo sblocco del turnover in vari settori della Sanità, non ultimo quello della Medicina Generale. In previsione di un aumento consistente di assunzioni di medici di famiglia, questo studio propone un confronto fra vecchie e nuove convenzioni in Toscana, relativamente a misure della gestione delle cure primarie.</p>
 </sec>
 <sec>
  <title>MATERIALI E METODI</title>
  <p>Utilizzando i flussi sanitari amministrativi correnti, sono stati selezionati i Medici di Medicina Generale convenzionati al 1/1/2018 in Toscana. Si è descritta la loro distribuzione per età, anno di laurea e di convenzione, numero di assistiti e precedenti esperienze lavorative. Vecchi e nuovi medici sono stati poi confrontati, in media, rispetto a indicatori di processo esito e costo delle cure erogate nell’anno, così formulati dall’Agenzia Regionale di Sanità della Toscana: 
   <list list-type="bullet">
    <list-item>
     <p>percentuale di raccomandazioni seguite per curare assistiti con almeno una patologia cronica;</p>
    </list-item>
    <list-item>
     <p>tasso di ospedalizzazione in reparti per acuti, regime ordinario, DRG medici;</p>
    </list-item>
    <list-item>
     <p>spesa pro capite per farmaci a erogazione diretta per assistiti senza e con diabete;</p>
    </list-item>
    <list-item>
     <p>tasso di erogazione di prestazioni di tomografia computerizzata e di risonanza magnetica lombare;</p>
    </list-item>
    <list-item>
     <p>percentuale di assistiti scompensati con almeno due erogazioni di betabloccanti distanti oltre 180 giorni;</p>
    </list-item>
    <list-item>
     <p>consumo di antibiotici su base territoriale.</p>
    </list-item>
   </list>
  </p>
 </sec>
 <sec>
  <title>RISULTATI</title>
  <p>Dei 2.620 medici in analisi, 2252 hanno più di 55 anni e il 44,2% di questi supera i 65; prevale chi assiste dai 1000 ai 1500 individui (47,02%). I 175 nuovi medici con la convenzione attiva dal 2015 presentano, rispetto ai convenzionati prima del 1995 e a quelli tra il 1996 e il 2014, valori maggiori degli indicatori di spesa (529,35 contro 502,67 e 481,63 euro; 562,45 contro 485,94 e 480,72 euro nel caso del diabete), del tasso di ospedalizzazione (59 vs 54 e 56‰), del consumo di antibiotici (19 vs 18 e 17 DDD) e delle erogazioni di prestazioni diagnostiche per immagini (20 vs 19 ‰); un minore tasso di erogazione di betabloccanti nello scompenso (51 contro 56 e 54‰).</p>
 </sec>
 <sec>
  <title>CONCLUSIONI</title>
  <p>Le differenze riscontrate a livello descrittivo tra i medici spingono a riflettere sui potenziali cambiamenti nell’assistenza territoriale in seguito all’avvicendamento delle vecchie convenzioni nei prossimi anni. Ulteriori studi sui nuovi medici di famiglia sono necessari per spiegare se e quali fattori, dalle riforme della formazione a quelle del Sistema Sanitario, giustificano aumenti considerevoli di ricoveri e spese a fronte di percentuali analoghe di raccomandazioni seguite.</p>
 </sec>
</abstract>
