<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nel 2017 si è dato avvio a un confronto tra la Provincia autonoma di Trento – Assessorato alla salute e politiche sociali – TrentinoSalute4.0, con FBK (Fondazione Bruno Kessler), Azienda Provinciale per i Servizi Sanitari e FAP Acli, Federazione Anziani e Pensionati per lo sviluppo di un progetto volto alla promozione dell’invecchiamento attivo, anche attraverso l’utilizzo delle nuove tecnologie. Prende avvio così “Due passi in salute con le Acli”. A giugno di quest’anno si è conclusa la terza edizione del progetto (2018-2019).</p>
  <p>Nel presente abstract si farà riferimento al semestre gennaio-giugno 2019.</p>
  <p>Macro-obiettivo: promuovere l’invecchiamento attivo attraverso la sensibilizzazione sui corretti stili di vita e l’utilizzo delle nuove tecnologie. I tre fattori su cui si interviene sono: lo svolgimento di attività fisica e mentale degli over 50; la promozione di una dieta equilibrata; la promozione l’utilizzo delle tecnologie per la salute.</p>
 </sec>
 <sec>
  <title>MATERIALI E METODI</title>
  <p>Il progetto ha previsto 12 uscite naturalistiche e culturali sul territorio. I partecipanti hanno utilizzato la app Trentino Salute + e la app TreC Passi che ha consentito di monitorare l’attività fisica svolta.</p>
  <p>L’attività è stata integrata da 8 azioni: 
   <list list-type="bullet">
    <list-item>
     <p>allo scopo di promuovere un sano senso di sfida e di collaborazione tra i partecipanti, in un’ottica di gamification, sono stati divisi in squadre ciascuna con un proprio leader con funzione motivante e aggregante;</p>
    </list-item>
    <list-item>
     <p>presenza professionisti della salute durante le passeggiate;</p>
    </list-item>
    <list-item>
     <p>un laboratorio di cucina salutare;</p>
    </list-item>
    <list-item>
     <p>un ciclo d’incontri sul tema: “Prevenzione nell’apparato muscolo-scheletrico”;</p>
    </list-item>
    <list-item>
     <p>una conferenza sul tema “L’educazione al gusto”;</p>
    </list-item>
    <list-item>
     <p>balli di gruppo;</p>
    </list-item>
    <list-item>
     <p>un percorso sensoriale durante le passeggiate;</p>
    </list-item>
    <list-item>
     <p>“yoga della risata”.</p>
    </list-item>
   </list>
  </p>
  <p>L’intera attività è stata valutata in termini di soddisfazione da parte dei partecipanti.</p>
 </sec>
 <sec>
  <title>RISULTATI</title>
  <p>I 45 soggetti che hanno aderito alla sfida a squadre hanno totalizzato tra il 5 marzo e il 2 giugno più di 22.575.945 passi con un percentuale di costanza nell’attività &gt; del 60% per partecipante. Il range d’età del gruppo è compreso tra i: 62-79 anni.</p>
  <p>La valutazione del gradimento ha indicato il ruolo motivante del progetto nelle scelte salutari (anche a lungo termine) e il valore aggregante e socializzante dello stesso.</p>
 </sec>
 <sec>
  <title>CONCLUSIONI</title>
  <p>La progettualità declinata nelle sue diverse iniziative ha dato modo di creare un gruppo coeso, impegnato nelle scelte salutari e proiettato nella costruzione di una comunità generativa che offra opportunità di sostegno e crescita collettiva. La motivazione è stata incentivata anche dalla gamification e dall’uso delle tecnologie.</p>
 </sec>
</abstract>
