<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>È opinione diffusa che i Sistemi di Gestione della Salute e Sicurezza sul Lavoro (SGSL) sono strumenti efficienti, adottabili volontariamente dalle imprese di ogni settore produttivo, per una migliore gestione della sicurezza aziendale, mitigazione del rischio e riduzione del fenomeno infortunistico. Nello stesso D. Lgs. 81/2008 i SGSL sono citati come modelli organizzativi e gestionali di riferimento. Tuttavia, tali sistemi non trovano ampia diffusione, in particolare nelle piccole e medie imprese (PMI). Scopo dello studio è una valutazione del livello di conoscenza e percezione dei SGSL nelle PMI della PAT.</p>
 </sec>
 <sec>
  <title>MATERIALI E METODI</title>
  <p>Nel corso del 2018 erano campionate 8110 imprese iscritte all’Associazione artigiani della PAT (68% delle imprese artigiane in PAT). Per tramite dell’Associazione le imprese ricevevano per e-mail link del questionario on-line a 10 item, precedentemente condiviso e simulato su un set di imprese (4) per valutarne comprensione e gestibilità. Il questionario comprendeva elementi d’indagine sulle dimensioni conoscenza (livello e approccio) e percezione (utilità e fattori chiave) dei SGSL da parte delle imprese. Sui dati raccolti veniva altresì condotta un’analisi stratificata per dimensioni d’impresa e settore di attività</p>
 </sec>
 <sec>
  <title>RISULTATI</title>
  <p>In totale 509 imprese hanno restituito il questionario, 167 prive di dipendenti. Delle 3.245 imprese con dipendenti, hanno risposto in 342 (10,5%). Emerge un generale basso livello di conoscenza sui SGSL indipendentemente dal settore di attività. La dimensione d’impresa influisce positivamente sul grado di conoscenza, doppia la percentuale di imprese del settore edilizia/impianti capaci di identificare i SGSL. I SGSL vengono percepiti come strumenti utili dalle imprese (65%) ma ancora fortemente condizionati nella loro applicazione principalmente dai fattori costi (27%) e appesantimento burocratico (26%). L’utilità percepita risulta tre volte superiore nelle imprese fascia ≥ 11 dipendenti rispetto alle imprese fascia 1-4 dipendenti, maggiore nel settore edilizia/impianti rispetto agli altri settori (75% vs 60%). Vantaggi e fattori critici nell’adozione di un SGSL non presentano significative differenze per tipologia e distribuzione tra le diverse categorie di imprese.</p>
 </sec>
 <sec>
  <title>CONCLUSIONI</title>
  <p>Lo studio ha messo in evidenza alcuni motivi e fattori legati alla bassa diffusione dei SGSL da parte delle PMI e un gap di percezione tra il mondo delle imprese e le finalità e propositi di questi modelli. I risultati dello studio suggeriscono l’opportunità di sviluppare azioni future di sensibilizzazione e informazione sui SGSL e di sostegno alla crescita di una cultura d’impresa orientata all’utilizzo di modelli e sistemi di gestione come leva strategica per una sana e sicura azienda.</p>
 </sec>
</abstract>
