<?xml version="1.0" encoding="UTF-8"?>
<abstract>
 <p>Il termine hard-to-reach trova differenti accezioni che vanno dal campo del marketing sociale a quello della ricerca scientifica, con sfumature sempre meno omogenee.</p>
 <p>Complessivamente si può parlare di 
  <italic>hard-to-reach</italic> in riferimento a individui o gruppi che, a causa di barriere di salute, geografiche, culturali, linguistiche, attitudinali, sociali, lavorative od economiche, sono caratterizzati da un ridotto accesso ai servizi (anche sanitari) e da uno stato di salute generalmente peggiore rispetto a quello della restante popolazione; tali gruppi generalmente rappresentano una sfida per la sanità pubblica in termini di inclusione e presa in carico.
 </p>
 <p>In ottemperanza alle direttive della Regione Lazio (“Attuazione di un piano di intervento socio sanitario rivolto agli immigrati stanziali presso gli insediamenti abusivi ed edifici occupati delle aziende sanitarie locali”, Legge 31 luglio 2017, n. 119 “Conversione in legge, con modificazioni, del decreto-legge 7 giugno 2017, n. 73, recante disposizioni urgenti in materia di prevenzione vaccinale”) e al Piano Nazionale della Prevenzione, del Piano Regionale della Prevenzione e al Piano di Prevenzione Aziendale, in collaborazione con altri enti sono state identificate tre differenti comunità dove dare seguito ad altrettante progettualità con le quali la ASL ROMA1 ha posto in essere interventi volti alla promozione del benessere bio-psico-sociale in una prospettiva di contrasto delle diseguaglianze nella salute e nell’assistenza, finalizzata alla implementazione ed al potenziamento delle attività di presa in carico e di orientamento ai servizi, alla costruzione di un modello organizzativo di intervento comunitario integrato sociosanitario che tenesse conto della costo-efficacia e che potesse renderlo replicabile e perfettibile in altri contesti di alta vulnerabilità.</p>
 <sec>
  <title>PIANO DI INTERVENTO SOCIOSANITARIO RIVOLTO AGLI IMMIGRATI E ALLE PERSONE IN CONDIZIONE DI FRAGILITÀ SOCIO-ECONOMICA CHE VIVONO STABILMENTE PRESSO ALCUNI EDIFICI OCCUPATI DELLA CAPITALE</title>
  <p>Tale piano è stato sviluppato con l’intento di migliorare lo stato di salute della popolazione presente negli stabili, attraverso l’offerta attiva di prestazioni sanitarie, l’educazione alla salute e l’orientamento ai servizi, in occasioni di incontri svolti direttamente nei luoghi di vita e dedicati a specifiche tematiche (“giornate per l’accessibilità”).</p>
  <p>L’iniziativa è maturata nel solco delle esperienze già intraprese dall’INMP e dalle ASL metropolitane con i migranti in transito e risultano particolarmente importanti sia per l’assistenza socio-sanitaria garantita sia per il modello sperimentato, centrato sulle Aziende Sanitarie ma in un’ottica di “rete”, intesa come sistema dialogante di una pluralità di attori e professionalità differenti.</p>
  <p>Per la realizzazione delle attività, sono stati individuati i seguenti stabili insistenti sul territorio: 
   <list list-type="bullet">
    <list-item>
     <p>via S. Croce in Gerusalemme 54, Roma;</p>
    </list-item>
    <list-item>
     <p>via Cardinal Domenico Capranica 37, Roma.</p>
    </list-item>
   </list>
  </p>
  <p>Gli interventi hanno avuto, nel loro complesso, lo scopo di avvicinare gli operatori dei servizi socio-sanitari alla popolazione alloggiata negli stabili occupati e quest’ultima ai servizi sanitari e socio-sanitari territoriali.</p>
  <p>Sono stati contattati i Comitati di gestione degli edifici, in qualità di organi di rappresentanza delle popolazioni ivi soggiornanti, laddove presenti, o figure chiave delle comunità residenti, per la condivisione degli obiettivi del piano e l’acquisizione di informazioni relative al contesto e alle caratteristiche della popolazione presente. Sono stati, inoltre, organizzati incontri e focus group con i referenti all’interno degli edifici e con alcuni abitanti, per discutere e concordare i contenuti, le modalità e la tempistica degli interventi.</p>
  <p>Il piano di intervento è stato strutturato come percorso di formazione accreditato ECM, rivolto agli operatori dei servizi territoriali delle ASL (medici, infermieri, assistenti sociali, ostetriche e psicologi), che ha coniugato momenti di approfondimento in aula con esperienze sul campo, formando gli operatori all’accoglienza e alla relazione transculturale, in un’ottica di mediazione di sistema. Sono state sviluppate le conoscenze in merito alla normativa relativa all’accesso ai servizi sanitari da parte della popolazione immigrata, offrendo un supporto alla decostruzione del pregiudizio e allo sviluppo di competenze culturali e relazionali per la gestione di casi complessi e ad alto impatto relazionale.</p>
  <p>All’interno degli edifici, sono state realizzate complessivamente 10 giornate nell’arco temporale giugno 2017 giugno 2018. Vista la diversità degli stabili per dimensioni, caratteristiche logistiche e profilo della popolazione presente, la modalità di svolgimento degli interventi è stata improntata alla massima flessibilità, tenendo conto della limitata disponibilità di risorse strutturali e organizzative. Nell’ambito di tali giornate, è stata svolta un’attività di educazione sanitaria su vari temi anche mediante la distribuzione di materiale informativo:, diritto alla salute e accesso ai servizi sanitari dei cittadini Ue e extra UE; salute e benessere del bambino; salute e benessere della donna; stili di vita e patologie croniche; è stato realizzato un orientamento attivo ai servizi sanitari territoriali, mediante l’utilizzo di “mappe di fruibilità”, appositamente realizzate per ciascuno degli stabili oggetto dell’intervento e contenenti indicazioni semplici e fruibili sui servizi presenti; inoltre sono state erogate prestazioni sanitarie, socio-sanitarie e psicologiche minime e, laddove necessario, gli utenti sono stati inviati ai servizi territoriali per ulteriori approfondimenti diagnostici.</p>
  <p>I contatti avvenuti tra professionisti e persone all’interno degli stabili sono stati documentati mediante compilazione di una scheda appositamente predisposta.</p>
 </sec>
 <sec>
  <title>PIANO DI INTERVENTO SOCIO-SANITARIO IN FAVORE DELLE POPOLAZIONI ROM A ROMA</title>
  <p>Il piano è rivolto alle popolazioni rom e sinti presenti presso alcuni insediamenti della Capitale, caratterizzati da elevata criticità e identificati dalle ASL territorialmente competenti come setting prioritari di intervento.</p>
  <p>In considerazione della diversità degli insediamenti per dimensione, caratteristiche logistiche e ubicazione si è richiesta una certa flessibilità nella scelta delle strategie di svolgimento degli interventi. Le condizione generali di marginalità e lontananza dai servizi, unitamente alla necessità di avviare tempestivamente azioni di tutela e promozione della salute, hanno portato comunque a privilegiare il ricorso a strategie di outreach, da attuare direttamente presso gli insediamenti grazie a personale sanitario che si è reso disponibile a collaborare al progetto e all’ausilio di unità sanitarie mobili.</p>
  <p>Sono state organizzate “giornate per la salute”, finalizzate a creare occasioni di incontro tra gli operatori e le persone presenti. Gli interventi effettuati nel corso di tali giornate sono di seguito descritti: 
   <list list-type="bullet">
    <list-item>
     <p>presa in carico per patologie complesse;</p>
    </list-item>
    <list-item>
     <p>offerta attiva di visite dermatologiche;</p>
    </list-item>
    <list-item>
     <p>informazioni sui servizi;</p>
    </list-item>
    <list-item>
     <p>interventi di educazione alla salute;</p>
    </list-item>
    <list-item>
     <p>individuazione di difficoltà di apprendimento;</p>
    </list-item>
    <list-item>
     <p>individuazione del disagio psico-sociale;</p>
    </list-item>
    <list-item>
     <p>visite pediatriche e vaccinazioni.</p>
    </list-item>
   </list>
  </p>
  <p>Per quest’ultime azioni, cosi come si configurano nel progetto regionale “Piano di intervento socio-sanitario in favore delle popolazioni rom a Roma” che coinvolge le tre ASL Romane, l’INMP e l’Ospedale Pediatrico Bambino Gesù (OPBG), hanno collaborato l’Ufficio Speciale Rom, Sinti e Caminanti di Roma Capitale, la Comunità di Sant’Egidio e la Cooperativa OSA.</p>
  <p>L’attuazione del “d.l. prevenzione vaccini”, ha previsto la copertura obbligatoria di dieci vaccinazioni, target 0/16 anni, 
   <italic>condicio sine qua non</italic> per la frequenza scolastica. Sono state previste azioni a garanzia della copertura vaccinale e favorenti interventi di empowerment e advocacy nella popolazione Rom rivolto ai minori presenti in quattro campi insistenti sul territorio della ASL Roma 1: Monachina, Camping River, Foro Italico, Cesare Lombroso.
  </p>
  <p>È stato effettuato un intervento integrato intersettoriale e multidisciplinare scandito da: censimento dei minori presenti nei campi; realizzazione di giornate dedicate presso i servizi vaccinali; calendarizzazione di appuntamenti ad personam all’interno delle ordinarie sedute vaccinali; esecuzione delle vaccinazioni nei campi utilizzando il camper sanitario dell’OPBG.</p>
  <p>Sono state realizzate e compilate schede per la raccolta dati: anagrafica nucleo familiare, anagrafica del minore, stato vaccinale.</p>
 </sec>
 <sec>
  <title>PROGETTO BASTOGI SALUTE</title>
  <p>Nell’area conosciuta come ex Bastogi, inserita nella zona nord-ovest di Roma, sorgono sei palazzine costruite negli anni ’80 e mai utilizzate; successivamente, dagli anni ’90, sono state occupate da gruppi organizzati di cittadini con disagio abitativo. Attualmente si stima che vivano nell’area, ca. 2.000 persone, di cui 1.233 formalmente residenti e prevalentemente di nazionalità italiana. Il contesto è attualmente caratterizzato da diverse variabili che configurano complessivamente un quadro di complessità e di ‘vulnerabilità sociale’ diffusa. Il progetto è finalizzato a far emergere nuove povertà e disuguaglianze di salute in un contesto di città globale, nella prospettiva di progettare interventi di promozione della salute in un target di popolazione a forte rischio di esclusione, anche a causa della difficoltà ostacoli di accesso ai servizi.</p>
  <p>Il progetto si è articolato in tre principali processi: 1) costruzione di un gruppo di ricerca interdisciplinare ha visto la partecipazione di realtà istituzionali socio-sanitarie (ASL, INMP, DEP), universitarie e locali (Comune, Municipio); 2) creazione di un modello organizzativo di ricerca-azione ed intervento comunitario integrato; 3) attività di presa in carico e orientamento ai servizi. È stata adottata una metodologia community based, combinata con un rigoroso approccio analitico, attraverso metodologie quantitative (studio trasversale descrittivo) e qualitative, come i focus group, consultazioni della popolazione e la somministrazione di questionari (Sorveglianza di Popolazione PASSI ecc.).</p>
  <p>La creazione di rapporti inter-istituzionali tra i soggetti del gruppo di ricerca-azione ha permesso di realizzare una prima fase finalizzata ad indagare la presenza di eventuali disuguaglianze sociali di salute tra Bastogi e i contesti urbani circostanti, mediante la somministrazione di questionari volti ad esplorare vari fattori di rischio fattori di rischio e la possibilità di ’accesso ai servizi socio-sanitari della popolazione.</p>
  <p>La costruzione di un intervento richiede la partecipazione di più soggetti istituzionali e non, e il coinvolgimento della popolazione al fine di costruire interventi capaci di agire in contesti estremamente difficili attraverso processi decisionali partecipativi.</p>
  <p>Lo sviluppo di metodologie partecipate ed inclusive appare quindi una strategia fondamentale per migliorare lo stato di salute di popolazioni vulnerabili in contesti urbani.</p>
 </sec>
</abstract>
