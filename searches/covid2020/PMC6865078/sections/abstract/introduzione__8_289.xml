<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>
   <italic>Legionella</italic> è un microrganismo Gram-negativo responsabile di manifestazioni cliniche, anche gravi. Alla fine degli anni ’90 la Regione Puglia ha istituito l’Osservatorio Epidemiologico Regionale, con il compito di monitorare gli eventi sanitari, inclusa la legionellosi.
  </p>
  <p>Scopo del presente studio è valutare i fattori di rischio per legionellosi nelle strutture turistico-ricettive pugliesi.</p>
 </sec>
 <sec>
  <title>MATERIALI E METODI</title>
  <p>Nel 2000-2017 sono state esaminate 495 strutture turistiche per un totale di 6.638 campioni di acqua, analizzati secondo le indicazioni riportate nelle LG 2015. In 660 campioni sono state valutate le caratteristiche chimico-fisiche. Nello stesso periodo sono stati notificati 204 casi di legionellosi.</p>
  <p>L’analisi dei dati è stata effettuata con statistica inferenziale (software R3.5.1).</p>
  <sec>
   <title>Sorveglianza ambientale</title>
   <p>È stata valutata la presenza di 
    <italic>Legionella</italic> (χ
    <sup>2</sup> correzione Yates o Test esatto Fisher): 
    <list list-type="bullet">
     <list-item>
      <p>nei diversi punti di campionamento (doccia, rubinetto, boyler, altro);</p>
     </list-item>
     <list-item>
      <p>nelle diverse tipologie di strutture (alberghi, campeggi ecc.)</p>
     </list-item>
     <list-item>
      <p>tra strutture annuali/stagionali;</p>
     </list-item>
     <list-item>
      <p>negli alberghi distinti per numero di stelle.</p>
     </list-item>
    </list>
   </p>
   <p>La correlazione tra parametri chimici e carica di 
    <italic>Legionella</italic> è stata effettuata con test Pearson.
   </p>
  </sec>
  <sec>
   <title>Sorveglianza clinica</title>
   <p>È stato effettuato un confronto (Test esatto Fisher e χ
    <sup>2</sup> correzione di Yates) tra: 
    <list list-type="bullet">
     <list-item>
      <p>strutture turistico-ricettive (alberghi, campeggi ecc.);</p>
     </list-item>
     <list-item>
      <p>alberghi per numero di stelle;</p>
     </list-item>
     <list-item>
      <p>strutture turistico ricettive ad apertura annuale/stagionale.</p>
     </list-item>
    </list>
   </p>
  </sec>
 </sec>
 <sec>
  <title>RISULTATI</title>
  <sec>
   <title>Sorveglianza ambientale</title>
   <p>Le docce sono risultate più contaminate (42,4%) dei rubinetti (36,1%; p &lt; 0,0001), boyler (26,6%; p = 0,03269), altro (16,6%; p &lt; 0,0001).</p>
   <p>Case-vacanze (83,3%), campeggi (73,9%), alberghi (71,5%) sono risultati più contaminati delle pensioni (33,3%, rispettivamente p = 0,01854, p = 0,02009, p = 0,00309) e di altri tipi di strutture (30%, rispettivamente p = 0,02742, p = 0,02593, p = 0,008977). La classificazione degli alberghi per stelle e delle strutture turistico-ricettive a conduzione stagionale/annuale non ha evidenziato differenze statisticamente significative.</p>
   <p>È stata evidenziata una correlazione direttamente proporzionale tra carica di 
    <italic>Legionella</italic> e temperatura dell’acqua (p = 0,003–CC = 0,115) e cloruri (p &lt; 0.0001–CC = 0,156). La correlazione è risultata inversamente proporzionale con il calcio (p &lt; 0,0001–CC = -0,176) e la durezza (p &lt; 0,0001–CC = -0,168).
   </p>
  </sec>
  <sec>
   <title>Sorveglianza clinica</title>
   <p>Negli alberghi si sono verificati più casi di legionellosi rispetto a pensioni, agriturismi, B&amp;B, case-vacanza (p &lt; 0,0001) e altri tipi di struttura (p = 0,002013).</p>
   <p>Gli alberghi a 3 stelle (12,4%; p = 0,01418) e a 4 stelle (10,9%; p = 0,0223) hanno registrato più casi di legionellosi rispetto a quelli ad 1 stella (0%). Le strutture stagionali avevano più casi di legionellosi (21,7%) rispetto alle annuali (p &lt; 0,0001).</p>
  </sec>
 </sec>
 <sec>
  <title>CONCLUSIONI</title>
  <p>Una corretta analisi dei fattori di rischio nelle strutture turistiche permette di adottare azioni preventive, consentendo di orientare meglio i programmi di controllo sul territorio.</p>
 </sec>
</abstract>
