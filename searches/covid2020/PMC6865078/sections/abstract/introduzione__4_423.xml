<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’emanazione della Legge Regionale n. 23/2015 ha sancito una profonda trasformazione del Sistema Socio-Sanitario Lombardo spostando in ambito ospedaliero funzioni storicamente erogate sul territorio.</p>
  <p>Da questa situazione è nata l’esigenza di conoscere come era declinato il governo del rischio clinico nelle strutture sanitarie del territorio dovendolo gestire in maniera univoca nelle Aziende Sociosanitarie Territoriali Lombarde (ASST).</p>
  <p>Il progetto è stato condotto grazie alla collaborazione tra Sham, 3 ASST e la Scuola di Specializzazione in Igiene e Medicina Preventiva dell’Università di Milano.</p>
 </sec>
 <sec>
  <title>MATERIALI E METODI</title>
  <p>La mappatura del rischio dei servizi interessati dal progetto è stata condotta applicando il metodo Sham. Tale metodologia prevede un’intervista ai professionisti socio-sanitari dei servizi, della durata media di 3 ore.</p>
  <p>Lo strumento applicato è una griglia di valutazione (
   <italic>référentiel)</italic> costituito da 90 item, strutturato per temi e domini.
  </p>
  <p>Gli item si articolano per i seguenti temi: 
   <list list-type="bullet">
    <list-item>
     <p>gestione del rischio;</p>
    </list-item>
    <list-item>
     <p>gestione dei sinistri;</p>
    </list-item>
    <list-item>
     <p>prevenzione rischi infettivi;</p>
    </list-item>
    <list-item>
     <p>documentazione sanitaria;</p>
    </list-item>
    <list-item>
     <p>prescrizione e somministrazione di farmaci;</p>
    </list-item>
    <list-item>
     <p>coordinazione territorio.</p>
    </list-item>
   </list>
  </p>
  <p>E per i seguenti domini: 
   <list list-type="bullet">
    <list-item>
     <p>buone pratiche medico legali;</p>
    </list-item>
    <list-item>
     <p>gestione del rischio a posteriori;</p>
    </list-item>
    <list-item>
     <p>gestione del rischio a priori;</p>
    </list-item>
    <list-item>
     <p>management;</p>
    </list-item>
    <list-item>
     <p>sicurezza delle procedure;</p>
    </list-item>
    <list-item>
     <p>valutazione;</p>
    </list-item>
    <list-item>
     <p>risorse umane.</p>
    </list-item>
   </list>
  </p>
  <p>Il criterio di valutazione adottato è la scala a intervalli del rischio seguente: 
   <list list-type="bullet">
    <list-item>
     <p>soddisfazione inferiore al 60% degli item struttura a rischio elevato;</p>
    </list-item>
    <list-item>
     <p>soddisfazione compresa tra il 60% e il 75% degli item struttura a rischio medio;</p>
    </list-item>
    <list-item>
     <p>soddisfazione compresa tra il 75% e il 90% degli item struttura a rischio moderato;</p>
    </list-item>
    <list-item>
     <p>soddisfazione superiore al 90% degli item struttura a rischio basso.</p>
    </list-item>
   </list>
  </p>
 </sec>
 <sec>
  <title>RISULTATI</title>
  <p>Complessivamente sono state effettuate 30 mappature con 22 tipologie di servizi: 
   <list list-type="bullet">
    <list-item>
     <p>nella ASST 1 sono stati mappati 7 servizi;</p>
    </list-item>
    <list-item>
     <p>nella ASST 2 sono stati mappati 13 servizi;</p>
    </list-item>
    <list-item>
     <p>nella ASST 3 sono stati mappati 10 servizi.</p>
    </list-item>
   </list>
  </p>
  <p>La frequenza percentuale media di soddisfazione degli item riscontrati è pari al 72% definendo i servizi a “rischio medio”.</p>
 </sec>
 <sec>
  <title>CONCLUSIONI</title>
  <p>Dall’analisi dei dati si evidenzia che nel Tema della Gestione del Rischio gli item relativi al 
   <italic>management</italic>, alla 
   <italic>formazione e alle metodologie di gestione del rischio</italic> sono da implementare ulteriormente sul territorio.
  </p>
  <p>È possibile affermare che questo progetto di studio che, continuerà nei prossimi mesi su nuovi ambiti territoriali e con uno strumento più appropriato al contesto territoriale, ha contribuito ad incrementare la conoscenza delle dinamiche dei Servizi territoriali.</p>
 </sec>
</abstract>
