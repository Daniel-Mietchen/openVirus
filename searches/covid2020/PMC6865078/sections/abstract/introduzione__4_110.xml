<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’esercizio fisico e l’attività motoria sono essenziali per un corretto stile vita e il nuoto rappresenta uno degli sport più diffusi nella popolazione. Le indicazioni per l’igiene e la sorveglianza nelle piscine sono stabilite dalle linee guida dell’Organizzazione Mondiale della Sanità e da riferimenti normativi nazionali, che individuano, anche, gli indicatori per la sorveglianza e i trattamenti raccomandati per contenere i rischi biologici. Tra i disinfettanti, il cloro rappresenta il più diffuso, seppur determina una possibile formazione di sottoprodotti della disinfezione (DBP) nocivi per l’uomo. Allo scopo di ridurre la concentrazione dei DBP, il settore sta evolvendo con l’Introduzione di nuovi sistemi e procedure di disinfezione alternative. Tra le nuove strategie per il contenimento dei microrganismi in piscina emergono materiali e prodotti nanotecnologici, come superfici auto-disinfettanti basate su metalli pesanti o su sostanze attivate dalla luce, come l’ossido di zinco (ZnO) e il biossido di titanio (TiO2). In questo lavoro, l’applicazione di sistemi fotocatalitici basati su TiO2 è stata valutata sia su superfici che in diverse acque di approvvigionamento incluse quelle minerali e termali.</p>
 </sec>
 <sec>
  <title>MATERIALI E METODI</title>
  <p>Test di laboratorio, “in vitro” e utilizzando il prototipo “CavyPool” sono stati eseguiti a diversi tempi (entro le 2-5 ore) e condizioni sperimentali di esposizione alla luce. Tecnologie alternative per la disinfezione basate sul TiO
   <sub>2</sub> sono state applicate ad acque di rete, sorgenti minerali e termali, artificialmente contaminate con ceppi batterici standard (
   <italic>Escherichia coli</italic>, 
   <italic>Pseudomonas aeruginosa</italic> e 
   <italic>Enteroccoccus faecalis</italic>). La loro efficacia è stata valutata con tecniche microbiologiche tradizionali (UFC) o metodi molecolari utilizzando Real Time-PCR (ΔC
   <sub>T</sub>).
  </p>
 </sec>
 <sec>
  <title>RISULTATI</title>
  <p>Nei campioni di acque rete esaminati è stata riscontrata una riduzione di oltre il 90% della carica microbica entro le 2 ore di trattamento con prodotti a base di TiO
   <sub>2</sub>. Dati in linea sono stati raccolti anche nei campioni di acque termali, dove si è rilevata una riduzione del 80% entro le 5 ore. Superfici rivestite con TiO
   <sub>2</sub> svolgono un ruolo nella riduzione della formazione di biofilm mostrando un’elevata resistenza all’adesione batterica (
   <italic>P. aeruginosa</italic> ΔC
   <sub>T</sub> &gt; 20 e 
   <italic>E. faecalis</italic> ΔC
   <sub>T</sub> &gt; 10).
  </p>
 </sec>
 <sec>
  <title>CONCLUSIONI</title>
  <p>L’azione fotocatalitica del TiO
   <sub>2</sub> risulta efficace per il trattamento sia in sospensione che su superfici. L’ottimizzazione di queste promettenti tecnologie può contribuire a ridurre i rischi associati ai classici metodi di disinfezione, gestendo l’igiene delle piscine con approcci personalizzati che tengano conto delle caratteristiche dell’acqua, delle specifiche necessità dell’impianto idrico e delle diverse tipologie di piscine e relative utenze.
  </p>
 </sec>
</abstract>
