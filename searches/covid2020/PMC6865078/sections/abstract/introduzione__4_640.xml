<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Con il Decreto 4.08.2017 del Ministero delle Infrastrutture e dei Trasporti (MIT) sono state pubblicate le linee guida per la redazione dei Piani Urbani di Mobilità Sostenibile, in attuazione di quanto previsto dalla Legge 340/2000.</p>
  <p>Diversi comuni italiani hanno elaborato propri piani ed i Servizi di Igiene Pubblica sono chiamati ad esprimere un parere sanitario sulle ricadute sanitarie.</p>
  <p>Lo studio intende proporre una griglia di valutazione, basata sulle evidenze di letteratura, sugli aspetti maggiormente rilevanti ai fini della promozione della salute</p>
 </sec>
 <sec>
  <title>MATERIALI E METODI</title>
  <p>È stata elaborata una griglia di analisi che esamina gli elementi dei piani di maggior rilevo in termini di sostenibilità ambientale, sicurezza e promozione della salute, con particolare riferimento alla valutazione delle scelte relative alla mobilità attiva (pedonale e ciclabile). La griglia è stata applicata su alcune aree del territorio del comune di Roma, ai fini della valutazione del piano e della elaborazione del parere sanitario. La costruzione di tale griglia si basa su categorie di valutazione, indicatori ed obiettivi di prestazione di natura multidisciplinare (medica, trasportistica, economica, ambientale), desunti da norme, buone pratiche e letteratura scientifica. Ciò consente di analizzare e valutare gli impatti di piano in termini di scelta modale (mobilità motorizzata e non), qualità dell’aria, cambiamenti climatici, rumore, sicurezza, salute, ambiente urbano.</p>
 </sec>
 <sec>
  <title>RISULTATI</title>
  <p>Dall’analisi del PUMS emergono una serie di criticità. In particolare, l’attenzione si concentra principalmente sulla mobilità motorizzata, trascurando la mobilità attiva, soprattutto se pedonale.</p>
  <p>I percorsi pedonali individuati, sono spesso collocati in contesti che non predispongono al cammino, in quanto poco sicuri sia per il traffico veicolare che per la morfologia del costruito che per la scarsa accessibilità.</p>
 </sec>
 <sec>
  <title>CONCLUSIONI</title>
  <p>Lo strumento di valutazione sembra rispondere alle attese e potrebbe contribuire a rendere omogenei i criteri di valutazione per gli operatori di sanità pubblica.</p>
 </sec>
</abstract>
