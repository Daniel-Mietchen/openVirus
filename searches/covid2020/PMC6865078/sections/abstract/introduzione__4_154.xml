<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nell’ambito delle patologie epatiche il danno epatico da alcool (ALD) contribuisce in maniera significativa alle ospedalizzazioni e l’analisi delle stesse rappresenta un indicatore proxy dell’incidenza della patologia nella popolazione.</p>
 </sec>
 <sec>
  <title>MATERIALI E METODI</title>
  <p>Avvalendosi dell’archivio informatizzato anonimo delle SDO, è stato condotto uno studio retrospettivo di coorte su tutte le ospedalizzazioni per ALD, identificate dagli specifici codici diagnosi (ICD9-CM: 571.0, 571.1, 571.2, 571.3), a carico dei cittadini residenti veneti nel periodo 2000-2017, di età maggiore a 15 anni. I tassi di ospedalizzazione (SHR) e mortalità (SMR), espressi per 100.000 residenti, sono stati calcolati su classi di età quinquennali (Veneto 2008). Sulla base della classificazione internazionale le ALD sono state distinte in epatiti acute, cirrosi e altre epatopatie da alcool.</p>
 </sec>
 <sec>
  <title>RISULTATI</title>
  <p>Sono state identificate 30.089 dimissioni per ALD, prevalentemente a carico del genere maschile (74%). L’età media era simile nei due sessi (60,5±14,5) e nei maschi evidenziava un eccesso di ospedalizzazioni (SHR: 61 vs. 20.1; OR: 3.03; 95% CI: 2.95–3.11; p &lt; 0.000) e di mortalità intraospedaliera (SMR: 5.9 vs 2; OR: 2.93; 95% CI: 2.70–3.18; p &lt; 0.000).</p>
  <p>Alla cirrosi alcolica era associato sia il maggior SHR che SMR, rispettivamente pari a 33,2 e 3,8 mentre a valori decisamente inferiori si attestavano le altre epatopatie da alcol (4,8; 0,1) e le epatiti alcoliche (2,0; 0,1).</p>
  <p>Dalla stratificazione per classe d’età è emerso come il più elevato SHR fosse appannaggio della classe 45-64 (3.5; OR: 2.54; 95% CI: 2.29-2.82; p &lt; 0.000) mentre la 65-74, che evidenziava il più elevato SHR complessivo, aveva i valori più elevati per le cirrosi (SHR: 79.7; OR: 2.91; 95% CI: 2.83–2.99; p &lt; 0.000).</p>
  <p>L’andamento temporale delle ospedalizzazioni, a fronte di un incremento del 7% dell’età media (da 58,8 ± 9,2 a 62,4 ± 9,7), ha mostrato un importante riduzione sia delle ospedalizzaioni (SHR: − 63,5%; χ2 trend: 4099,8) che della mortalità (SMR: − 47%; χ2 trend: 89,5).</p>
  <p>Il calo delle ospedalizzazioni va distinto in due differenti fasi: la prima (2000-2010) con un importante decremento raggiungendo il 27,3 nel 2010 (χ2 trend: 1521,3; AAPC: − 8%), e la seconda (2011-2017) con meno consistente calo (χ2 trend: 8.469; AAPC: − 1%) raggiungendo il 22,7 nel 2017.</p>
 </sec>
 <sec>
  <title>CONCLUSIONI</title>
  <p>Quanto emerso evidenzia una complessiva riduzione dei ricoveri e della mortalità per ALD, mostrando inoltre gli effetti delle nuove tendenze nel consumo alcolico suggerendo l’opportunità di adottare efficaci strategie preventive dirette soprattutto alla popolazione più giovane.</p>
 </sec>
</abstract>
