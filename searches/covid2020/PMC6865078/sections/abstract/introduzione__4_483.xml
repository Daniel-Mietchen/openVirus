<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>L’influenza stagionale rappresenta un importante problema di sanita pubblica per l’impatto sulla salute e per l’incidenza della spesa sanitaria. Gli operatori sanitari (OS) sono una categoria particolarmente esposta al rischio di infezione e trasmissione nei confronti dei pazienti più fragili. Visto il sensibile generale calo dell’adesione alla vaccinazione in particolare tra gli OS, la Scuola di Specializzazione di Igiene e Medicina preventiva di Sassari, il team di Vaccinarsinsardegna, in collaborazione con l’AOU di Sassari hanno strutturato una campagna vaccinale biennale specifica per questo target.</p>
 </sec>
 <sec>
  <title>MATERIALI E METODI</title>
  <p>L’organizzazione ha previsto nel primo anno una campagna di informazione generale, avvalendosi del sito vaccinarsinsardegna e di testimonial di eccellenza (Dinamo Basket), parallelamente ad un’indagine conoscitiva tramite questionario predisposto ad hoc costituito da 4 macro-aree: una 
   <italic>anagrafica</italic>, volta a caratterizzare i soggetti; una relativa agli 
   <italic>atteggiamenti</italic>; una relativa alle 
   <italic>conoscenze</italic>; una relativa ai 
   <italic>comportamenti</italic> degli OS nei confronti delle vaccinazioni.
  </p>
  <p>La distribuzione del questionario, autocompilato in forma anonima, è avvenuta on-line tramite la piattaforma eu-survey a partire dal mese di novembre 2018 fino a marzo 2019 su 2270 dipendenti. I dati raccolti sono stati analizzati con software statistico (STATA 13.0).</p>
 </sec>
 <sec>
  <title>RISULTATI</title>
  <p>Nel complesso sono stati compilati 427 questionari (20,1%). L’adesione alla vaccinazione antinfluenzale è in aumento, con una percentuale media che è passata dal 25,33% del quadriennio 2014-18 al 30,63% della stagione 2018-19 (95%IC: 26,4-34,8; p &lt; 0.05), con il 30,6% degli intervistati che afferma che si sottoporrà al vaccino anche il prossimo anno, mentre il 38,7% afferma che non si vaccinerà, con alcuni cluster di bassa adesione. Dall’analisi sono inoltre emersi i bisogni formativi, alcune criticità (noncuranza) e sono state individuate le misure specifiche di intervento per incrementare le coperture vaccinali.</p>
 </sec>
 <sec>
  <title>CONCLUSIONI</title>
  <p>Nonostante le coperture vaccinali siano aumentate in seguito alla campagna del primo anno, queste non sono ancora sufficientemente alte per garantire una copertura adeguata. La campagna nel secondo anno prevederà interventi mirati per quei reparti nei quali gli OS sono maggiormente esitanti, con un percorso formativo disegnato in funzione dei bisogni emersi. Inoltre, l’AOU al fine di incrementare l’adesione organizzerà un’offerta capillare di vaccinazione in ambulatori dedicati.</p>
 </sec>
</abstract>
