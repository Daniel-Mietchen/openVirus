<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In Italia, la trasmissione del morbillo è ancora endemica e numerosi sforzi devono essere compiuti per raggiungere il goal di eliminazione. Su questi presupposti, per l’implementazione del sistema di sorveglianza integrata morbillo-rosolia, a marzo 2017 è stata costituita una rete di laboratori accreditati OMS (MoRoNET). Scopo di questo lavoro è riportare i risultati del monitoraggio epidemiologico/virologico del morbillo a Milano da marzo 2017 a dicembre 2018 e valutare gli indicatori OMS di 
   <italic>performance</italic> delle attività di sorveglianza.
  </p>
 </sec>
 <sec>
  <title>METODI</title>
  <p>L’Agienzia Tutela della Salute (ATS) Città Metropolitana di Milano ha svolto le indagini sui casi, raccolto i campioni biologici e provveduto a inviarli al Laboratorio di Riferimento Subnazionale, SRL-MoRoNet- dell’Università di Milano per la conferma e la genotipizzazione.</p>
  <p>L’attività di sorveglianza è stata valutata da quattro indicatori OMS di 
   <italic>performance</italic>: 
   <list list-type="order">
    <list-item>
     <p>Tasso dei casi scartati: proporzione casi risultati negativi per morbillo e per rosolia (obiettivo OMS: ≥ 2casi per 100.000 abitanti all’anno).</p>
    </list-item>
    <list-item>
     <p>Conferma di laboratorio: proporzione di casi confermati in un laboratorio accreditato (obiettivo OMS: ≥ 80%).</p>
    </list-item>
    <list-item>
     <p>Viral detection: proporzione di catene di trasmissione geneticamente caratterizzate (obiettivo OMS: ≥ 80%).</p>
    </list-item>
    <list-item>
     <p>Tempestività della segnalazione dei risultati : proporzione di risultati riportati dal laboratorio entro 4 giorni dalla ricezione del campione (obiettivo OMS: ≥ 80%).</p>
    </list-item>
   </list>
  </p>
 </sec>
 <sec>
  <title>RISULTATI</title>
  <p>Complessivamente, 610 casi di morbillo sono stati segnalati a Milano, 439/540 sono stati confermati in laboratorio mediante analisi molecolari/sierologiche, di cui 236 erano notificati come sporadici e 203 appartenevano a 94 focolai. Il maggior numero di casi apparteneva alla fascia di età 15-39 anni (58,8%), quasi tutti non vaccinati (93,3%). Complessivamente, 282 casi erano di genotipo D8 e 118 di genotipo B3.</p>
  <p>Sono stati raggiunti i seguenti indici 
   <italic>performance</italic>: 
   <list list-type="order">
    <list-item>
     <p>Tasso dei casi scartati: 1,5 casi per 100.000 per anno (2017) e 1 casi per 100000 per anno (2018).</p>
    </list-item>
    <list-item>
     <p>Conferma di laboratorio: 82,01% (2017) e 83,19% (2018).</p>
    </list-item>
    <list-item>
     <p>Viral detction: 100% (2017) e 97,4% (2018).</p>
    </list-item>
    <list-item>
     <p>Tempestività della segnalazione dei risultati di laboratorio: 88,9% (2017) e 92,4% (2018).</p>
    </list-item>
   </list>
  </p>
 </sec>
 <sec>
  <title>CONCLUSIONI</title>
  <p>Nel 2017-2018 a Milano sono stati segnalati 610 casi di morbillo; dei 540 casi indagati, l’81,3% è stato confermato in laboratorio. Il tasso di casi scartati è risultato maggiore di quello registrato a livello nazionale e quasi tutti i ceppi sono stati caratterizzati geneticamente.</p>
  <p>Un sistema di sorveglianza locale sensibile e di qualità è fondamentale per interrompere la trasmissione endemica e raggiungere il controllo e l’eliminazione del morbillo.</p>
 </sec>
</abstract>
