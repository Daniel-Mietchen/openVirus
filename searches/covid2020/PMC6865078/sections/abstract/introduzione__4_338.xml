<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le normative in costante evoluzione impongono alle organizzazioni sanitarie adeguamenti strutturali degli ambienti per il rispetto dei requisiti, determinando la frequente presenza di cantieri. Evidenze di letteratura pongono particolare attenzione al contenimento delle polveri nelle fasi del cantiere interno all’ospedale, con particolare attenzione alla dispersione di spore di 
   <italic>Aspergilluss</italic> spp. Solo alcune analizzano le condizioni microclimatiche, la possibile contaminazione della rete idrica (a seguito di ristagno) e l’efficacia della sanificazione delle superfici a seguito di lavori.
  </p>
  <p>L’obiettivo dello studio è stato quello di redigere ed attuare un protocollo di sorveglianza ambientale nelle aree sottoposte a cantiere presso la Fondazione Policlinico Universitario A. Gemelli IRCCS (FPG).</p>
 </sec>
 <sec>
  <title>MATERIALI E METODI</title>
  <p>Nella FPG dal 2017 ad oggi, sono stati attivati 10 cantieri presso i reparti di degenza, gli ambulatori ed i blocchi operatori.</p>
  <p>I monitoraggi ambientali sono stati effettuati al termine delle attività cantieristiche, prima della ripresa delle attività assistenziali ed in conformità alle procedure aziendali.</p>
  <p>La sorveglianza della rete idrica ha previsto il monitoraggio ambientale di campioni idrici per la ricerca di 
   <italic>Legionella</italic> spp. (A2) e 
   <italic>Pseudomonas aeruginosa</italic> (A3).
  </p>
  <p>I parametri microclimatici (M1) monitorati sono quelli dei requisiti per le strutture sanitarie della Regione Lazio (Allegato C del D.C.A. 8/2011 e s.m.i.)</p>
  <p>La verifica di un’eventuale contaminazione sulle superfici (C3) è stata effettuata secondo le Linee Guida HPA (UK, 2010) per il parametro della carica batterica totale (CBT).</p>
 </sec>
 <sec>
  <title>RISULTATI</title>
  <p>Dei 50 campioni di acqua calda sanitaria analizzati (A2), 3 sono risultati positivi per la presenza di 
   <italic>Legionella pneumophila</italic> (6%).
  </p>
  <p>Il prelievo per A3 è stato effettuato su 81 campioni di acqua fredda prelevati dai rubinetti. Di questi, 30 sono colonizzati da 
   <italic>Pseudomonas aeruginosa</italic> (24.3%).
  </p>
  <p>Delle 142 superfici campionate, 3 (4.3%) sono risultate superiori al limite di Accettabilità (LA) per CBT.</p>
  <p>I 37 ambienti monitorati per M1, sono risultati conformi ai requisiti richiesti.</p>
  <p>Sono stati emanati dei pareri con indicazione di misure correttive da effettuare sia per quanto concerne la rete idrica (iperclorazione, disincrostazione, disinfezione e/o sostituzione dei terminali) sia per quanto riguarda la corretta sanificazione delle superfici attraverso la formazione del personale.</p>
 </sec>
 <sec>
  <title>CONCLUSIONI</title>
  <p>L’applicazione di specifiche procedure aziendali evidence based ha permesso una continua sorveglianza ambientale dei cantieri, permettendo una verifica dell’efficacia degli interventi tecnici adottati. Il monitoraggio ambientale risulta, un adeguato strumento di sorveglianza indispensabile per l’individuazione dei potenziai rischi derivanti dalla presenza di cantieri e per valutare l’efficacia delle misure di contenimento indicate.</p>
 </sec>
</abstract>
