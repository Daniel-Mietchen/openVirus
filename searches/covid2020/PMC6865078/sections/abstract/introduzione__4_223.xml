<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Negli ultimi decenni si è assistito ad un aumento nelle acque sotterranee della concentrazione di nitrati, da attribuirsi principalmente all’utilizzo di quantità eccessive di fertilizzanti sui terreni agricoli. La Direttiva UE 91/676/CEE, per preservare l’acqua dalla contaminazione da nitrati provenienti da fonti agricole, stabilisce la soglia accettabile con valore limite di 50 mg/L. Nel presente studio è stata determinata la contaminazione da nitrati delle acque sotterranee nella Puglia, con particolare attenzione all’impatto generato da oliveti e vigneti, attraverso la valutazione dell’Impronta idrica grigia (GWF) che misura la quantità di acqua necessaria per assimilare un “inquinante” prodotto da attività antropiche.</p>
 </sec>
 <sec>
  <title>MATERIALI E METODI</title>
  <p>Per la definizione dell’area di studio, sono state identificate le zone della Puglia in cui un monitoraggio continuo negli anni ha mostrato una costante eccedenza di nitrati proveniente da fonti agricole, in particolare in relazione a oliveti e vigne.</p>
  <p>Con monitoraggi stagionali sono stati prelevati da 111 pozzi georeferenziati, 222 campioni di acqua, analizzati nel laboratorio chimico di ARPA Puglia, con cromatografia ionica (APAT CNR IRSA 4050) per la determinazione dei Nitrati (NO
   <sub>3</sub>
   <sup>-</sup>).
  </p>
  <p>Sui valori ottenuti è stata calcolata la GWF secondo la metodologia descritta da Hoekstra et al. (2011) con la seguente formula:</p>
  <disp-formula> GWF = L/(C
   <sub>max</sub> - C
   <sub>nat</sub>) [volume/tempo] 
  </disp-formula>
  <p>Dove L (massa/tempo) rappresenta il carico medio di nitrato rilevato nel monitoraggio; C
   <sub>max</sub> (massa/volume) la massima concentrazione di nitrato ammessa e C
   <sub>nat</sub> (massa/volume), la concentrazione naturale nel corpo idrico ricevente. In linea con la letteratura scientifica la C
   <sub>nat</sub> è stata considerata pari a zero.
  </p>
 </sec>
 <sec>
  <title>RISULTATI</title>
  <p>I dati mostrano valori elevati di GWF nelle aree coltivate a vigneti e soprattutto in corrispondenza delle zone di produzione di uva da tavola. Tale situazione è stata rilevata nell’area dell’arco jonico-tarantino occidentale, e nella piana brindisina. La situazione nella penisola salentina è invece apparsa più eterogenea, con valori elevati di GWF equamente distribuiti sul territorio. Meno impatto è risultato generato dagli oliveti.</p>
 </sec>
 <sec>
  <title>CONCLUSIONI</title>
  <p>L’approccio della GWF per lo studio della qualità delle acque sotterranee ha consentito di individuare le aree maggiormente compromesse in relazione all’inquinamento da nitrati e le attività responsabili di tale impatto, permettendo di ottenere informazioni supplementari che non potrebbero essere ricavate considerando esclusivamente i superamenti dei limiti normativi. L’impronta idrica grigia pertanto, potrebbe essere concepita come un indicatore utile per i processi di pianificazione delle politiche agricole, per stabilire una migliore gestione dell’uso del suolo.</p>
 </sec>
</abstract>
