<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Lo stato di salute di una popolazione è condizionato dai ciclici e periodici cambiamenti dell’esposizione ai fattori di rischio, degli stili di vita, dei contesti socio-culturali e ambientali. La ricerca sanitaria deve essere in grado, se non di anticipare, almeno di accompagnare i cambiamenti, per ambire a sviluppare risposte efficaci ai problemi di salute prioritari. Questo studio condotto dalle Scuole di Specializzazione in Igiene e Medicina Preventiva dell’Università degli Studi di Brescia, coordinatrice del Progetto, e dell’Università degli Studi del Piemonte Orientale (Novara) rappresenta un tentativo di valutare, nell’intervallo 1994-2017, l’evoluzione della ricerca degli Igienisti italiani nell’ambito della Sanità Pubblica.</p>
 </sec>
 <sec>
  <title>MATERIALI E METODI</title>
  <p>Sono stati valutati tutti i lavori contenuti negli Abstract Books relativi ai congressi</p>
  <p>nazionali della SItI presentati nei seguenti anni: 1994, 2000,2006, 2012 e 2017.</p>
  <p>Per ogni contributo analizzato è stata effettuata, in doppio cieco dagli specializzandi della Scuola di Brescia e della Scuola di Novara, la descrizione delle seguenti variabili: anno del congresso, settore lavorativo del primo autore (accademico, non accademico), regione italiana di provenienza del primo autore, tipologia di studio, area tematica. Ogni variabile è stata categorizzata secondo uno schema stabilito a priori.</p>
  <p>Per ogni contributo analizzato è stata effettuata, in doppio cieco, la descrizione della regione italiana di provenienza del primo Autore. In seguito si è proceduto all’analisi descrittiva della distribuzione degli studi per area geografica.</p>
 </sec>
 <sec>
  <title>RISULTATI</title>
  <p>Nel 1994 la produzione dei lavori presentati dagli igienisti italiani è risultata essere preponderante nel Sud e Isole (39.82%) seguita dal Nord (34.00%) e dal Centro Italia (26.17%). Nel 2000 si è assistito ad un’inversione di tendenza: la maggior produzione si è osservata al Nord (47.56%) e la minore al Sud (20.86%). Nel 2006 si è verificata una nuova variazione nella distribuzione geografica della ricerca con un maggior numero di lavori presentati dal Sud e isole (36.94%) e un minor numero dal Centro (35.26%) e dal Nord (27.80%). Nel 2012 il Sud e isole si confermano l’area geografica maggiormente produttiva (35.89%) seguita dal Nord (33.25%) e dal Centro (30.86%). Nel 2017 si evidenzia, infine, una maggior produzione al Nord (42.11%) e una minore al Sud e Isole (29.43%) e al Centro (28.46%).</p>
 </sec>
 <sec>
  <title>CONCLUSIONI</title>
  <p>Il 1994, 2006,2012 vedono come principali produttori della ricerca degli igienisti italiani le regioni del Sud e le Isole. Nel 2000 e nel 2017 la maggior parte della letteratura scientifica è stata prodotta al Nord.</p>
 </sec>
</abstract>
