<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Secondo quanto previsto dal Piano nazionale di Controllo della TB, dal Protocollo per la prevenzione e controllo della tubercolosi umana nella Regione Piemonte e dal Piano di Programmazione Locale Aziendale, le attività rivolte alla sorveglianza e controllo della malattia condividono una complessa rete di flussi e scambi di informazioni indispensabili per il comune obiettivo della sorveglianza della TB. La presenza di flussi informativi routinari e specifici per la sorveglianza e per la gestione delle attività di prevenzione e controllo richiede una particolare attenzione alla riservatezza, qualità e tempestività dei flussi informativi tra i numerosi soggetti coinvolti. Nel contesto della gestione della TB (segnalazione del caso, inchiesta epidemiologica, rilevazione e controllo dei contatti, invio al II livello ecc.), è stato elaborato il Progetto di gestione informatizzata degli strumenti di raccolta dati, mirato al contenimento della diffusione della patologia attraverso l’adozione di procedure standardizzate con il fine di individuare le infezioni tubercolari latenti (ITBL) e indirizzarle al trattamento farmacologico di profilassi.</p>
 </sec>
 <sec>
  <title>MATERIALI E METODI</title>
  <p>A partire da gennaio 2019, secondo quanto previsto da cronoprogramma progettuale, sono state realizzate le seguenti fasi operative: 
   <list list-type="bullet">
    <list-item>
     <p>analisi degli strumenti di raccolta dati (es: diario di inchiesta epidemiologica, scheda controllo contatti, etc.) in uso presso le due sedi di Rivoli e Pinerolo, per il percorso diagnostico dei contatti;</p>
    </list-item>
    <list-item>
     <p>integrazione, standardizzazione e inserimento nel percorso qualità aziendale della modulistica elaborata;</p>
    </list-item>
    <list-item>
     <p>elaborazione e condivisione con il personale, di un database informatizzato unico con la raccolta dati per le principali variabili di interesse;</p>
    </list-item>
    <list-item>
     <p>valutazione del database realizzato, durante un periodo pilota della durata di sei mesi.</p>
    </list-item>
   </list>
  </p>
 </sec>
 <sec>
  <title>RISULTATI</title>
  <p>Il Gruppo di Lavoro ha elaborato, anche attraverso una revisione della letteratura e delle evidenze scientifiche, un database informatizzato con le principali variabili di interesse: dati anagrafici, categoria del contatto (stretto, regolare, occasionale), valutazione clinica (PPD, Quantiferon Test, Rx torace) a t0 e dopo 60 giorni. Sono stati inseriti dalle sedi di Rivoli e Pinerolo, a partire dal 1° gennaio 2019, 12 casi indice, con 120 contatti complessivi. Lo strumento permette l’individuazione tempestiva dei nuclei sorvegliati (caso indice e suoi contatti), lo scambio di informazione tra le sedi del Servizio e la possibilità della consultazione in remoto.</p>
 </sec>
 <sec>
  <title>CONCLUSIONI</title>
  <p>Il Progetto, attraverso il monitoraggio dello strumento aziendale elaborato, sarà valutato per la sua capacità di migliorare il percorso diagnostico-preventivo e la presa in carico del paziente, integrando i flussi informativi all’interno del SISP e con i database regionali (SeREMI).</p>
 </sec>
</abstract>
