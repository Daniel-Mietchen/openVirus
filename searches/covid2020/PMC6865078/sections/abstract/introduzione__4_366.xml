<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il Piano Nazionale Prevenzione Vaccinale 2017-2019 individua, tra gli interventi prioritari, l’immunizzazione del personale sanitario e l’offerta attiva e gratuita delle vaccinazioni nelle popolazioni a rischio, anche attraverso forme di miglioramento della logistica del sistema vaccinale, che rappresenta uno dei determinanti di esitazione vaccinale.</p>
 </sec>
 <sec>
  <title>MATERIALI E METODI</title>
  <p>A dicembre 2019 il SISP della ASL Brindisi ha istituito, in via sperimentale, un ambulatorio vaccinale all’interno del P.O. Perrino, allo scopo di favorire la vaccinazione degli Operatori Sanitari (OS) e dei pazienti a rischio, includendo anche un’attività di vaccinazione itinerante” presso le UU.OO. dell’ospedale. Al fine di informare tutti gli OS del P.O. di tale iniziativa, è stato organizzato un Hospital Meeting. Inoltre, è stato comunicato al medico competente della struttura la possibilità di poter inviare gli OS suscettibili presso il nuovo ambulatorio.</p>
 </sec>
 <sec>
  <title>RISULTATI</title>
  <p>Da gennaio a maggio 2019 presso l’ambulatorio vaccinale del P.O. Perrino si sono sottoposti a vaccinazione per dTap 51 OS, per MPR 23 OS suscettibili, per varicella 6 OS suscettibili, per epatite B 13 suscettibili. Hanno usufruito della vaccinazione itinerante per dTap 15 operatori sanitari del reparto di Terapia Intensiva Neonatale (CV 50%) su richiesta del Primario. I medici della U.O. Reumatologia hanno avviato al programma vaccinale 7 pazienti candidati alla terapia biologica. Sono state vaccinate per dTap, dietro raccomandazione dei ginecologi della U.O: Ginecologia, due donne alla 28° settimana e una donna alla 30° settimana ricoverata presso lo stesso reparto. Hanno richiesto la vaccinazione per HPV due donne di età compresa tra 30 e 35 anni risultate positive al pap test e la cui vaccinazione è stata raccomandata dagli specialisti della U.O. Ginecologia del P.O., così come un completamento vaccinale per MPR in una donna in età fertile. Infine, si è sottoposta a vaccinazione una paziente splenectomizzata, operatrice sanitaria dello stesso presidio.</p>
 </sec>
 <sec>
  <title>CONCLUSIONI</title>
  <p>Tutti i pazienti durante il counselling vaccinale hanno riferito di sentirsi tranquillizzati dalla presenza dell’ambulatorio vaccinale all’interno dell’ospedale e di avere la sensazione che fosse un percorso in continuità con quello intrapreso con il proprio specialista.</p>
  <p>Tra gli operatori sanitari vaccinati, l’80% ha affermato di aver apprezzato la possibilità di vaccinarsi durante una pausa all’interno del turno di lavoro. Emerge, quindi, come la vaccinazione al di fuori dei canonici Servizi sia una pratica da incentivare, anche al fine di diffondere una “cultura vaccinale” negli operatori sanitari anche in ambito ospedaliero in un clima di rinforzo istituzionale che può solo giovare al “sistema prevenzione”.</p>
 </sec>
</abstract>
