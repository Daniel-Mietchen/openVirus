<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il controllo del “fenomeno “ legionellosi ha assunto una dimensione importante in ambito sanitario, dove i risvolti medico-legali impongono una maggiore attenzione. Il P.O. Perrino di Brindisi è servito da un’estesa rete di distribuzione di acqua calda sanitaria (ACS) prodotta in modo centralizzato, realizzata alla fine degli anni 90 del secolo passato con tubazioni in ferro, dove si è rilevata una ingente contaminazione da 
   <italic>Legionella pneumophila</italic>.
  </p>
 </sec>
 <sec>
  <title>MATERIALI E METODI</title>
  <p>In data 12 dicembre 2016 si è dato inizio all’impiego sperimentale di Anolyte Neutra come sistema di disinfezione in due fasi: una prima fase di infusione “shock” (con una concentrazione di circa 40 ppm di cloro libero) della durata di 3 giorni, e una seconda fase di infusione in continuo a concentrazioni più basse (concentrazione di cloro libero tra 0,004 e 1,2 ppm). Tra dicembre 2016 e marzo 2019 sono stati effettuati campionamenti di ACS presso 26 punti del P.O. Perrino di Brindisi. I campionamenti sono stati effettuati prima del trattamento, a termine del trattamento “shock” e poi in tempi specifici dopo l’inizio del trattamento in continuo: un mese, due mesi, sei mesi, un anno, due anni.</p>
 </sec>
 <sec>
  <title>RISULTATI</title>
  <p>I campionamenti effettuati prima del trattamento con Anolyte neutra hanno mostrato una positività per 
   <italic>Legionella pneumophila</italic> nel 92% (24/26) dei siti analizzati (concentrazione media 34.473 UFC/L, range 99-200.000 UFC/L). Dopo la fase shock i campionamenti hanno mostrato una riduzione statisticamente significativa (p = 0,0041) della carica batterica (concentrazione media 469 UFC/L, range 99-3.900 UFC/L). La presenza di 
   <italic>Legionella pneumophila</italic> è emersa in 16/26 campioni (61,5%) con una concentrazione &lt; 3.900 UFC/L. Il campionamento effettuato dopo due anni di trattamento in continuo ha interessato 22 punti prelievo. Il 36% (8/22) dei campioni è risultato positivo con una concentrazione media pari a 612 UFC/L (range 99-4.600 UFC/L), riduzione statisticamente significativa (p = 0,0062).
  </p>
 </sec>
 <sec>
  <title>CONCLUSIONI</title>
  <p>L’analisi dei dati ha mostrato un abbattimento statisticamente significativo dopo la prima fase di shock con una carica batterica media di 469 UFC/L rispetto alla concentrazione media di 34.473 UFC/L di partenza. Dopo due anni di trattamento in continuo i valori medi di concentrazione batterica (612 UFC/L) sono risultati prossimi a quelli riscontrati post-trattamento “shock”. Inoltre, in quest’ultimo campionamento la percentuale di campioni positivi è passata al 36% rispetto al 92% pre-trattamento e al 69,6% post-trattamento “shock”. Inoltre l’azione di disinfezione con Anolyte neutra si è svolta senza limitare in alcun modo le attività sanitarie all’interno dell’ospedale.</p>
 </sec>
</abstract>
