<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La pertosse è un'infezione respiratoria altamente contagiosa causata da Bordetella pertussis. A causa dell'eterogeneità delle manifestazioni cliniche, della protezione decrescente indotta dai vaccini antipertosse nel tempo e della bassa copertura vaccinale negli adulti, l'infezione continua a circolare.</p>
  <p>Tenendo conto della situazione epidemiologica, a Gennaio 2016, presso l'Ospedale Pediatrico Bambino Gesù, e il Policlinico Umberto I di Roma, è stato attivato un sistema di sorveglianza avanzato per la pertosse, con l'obiettivo di misurare il burden della pertosse nei bambini al di sotto di 12 mesi di vita.</p>
 </sec>
 <sec>
  <title>METODI</title>
  <p>Si tratta di uno studio osservazionale prospettico volto a stimare il burden dei casi di pertosse ospedalizzati tra i bambini di età inferiore a 1 anno.</p>
  <p>Dall'1 gennaio 2016, tutti i bambini di età inferiore a 1 anno, che si presentano in pronto soccorso, con sintomi compatibili con pertosse, vengono sottoposti ad aspirato naso-faringeo e RT-PCR per la diagnosi. I pazienti sono poi stati considerati casi se avevano una RT-PCR positiva per pertosse o considerati come controlli se avevano una RT-PCR negativa per pertosse.</p>
 </sec>
 <sec>
  <title>RISULTATI</title>
  <p>Dal 2016 al 2018, sono stati arruolati nello studio un totale di 500 bambini ospedalizzati. Di questi, 12 sono stati esclusi anche se positivi perché non rispettavano i criteri clinici, e 3 pazienti sono stati esclusi perché avevano un intervallo di tempo tra l'insorgenza dei sintomi e l’esecuzione dell’aspirato maggiore di 90 giorni.</p>
  <p>Dei restanti 485 pazienti, 122 (25%) sono risultati positivi per la pertosse e 363 (75%) sono risultati negativi. Il peso medio alla nascita era di 3,2 kg per i casi e di 3 kg per i controlli (p = 0,0062); media gestazionale era 38,2 settimane per i casi e 37,6 settimane per i controlli (p = 0,0362).</p>
  <p>Le complicanze sono state registrate per 114 pazienti (23,5%): 27 casi di pertosse (22,1%), 7 pazienti (5%) sono stati ammessi in terapia intensiva neonatale.</p>
  <p>L'incidenza stimata, basata sui nostri ricoveri ospedalieri, è diminuita da 118 *100.000 neonati nel 2016 a 60 *100.000 nel 2018.</p>
  <p>La stima dell’efficacia vaccinale aggiustata per la prima dose è 35.1% 95% CI: (-0.57 ; 0.73).</p>
 </sec>
 <sec>
  <title>CONCLUSIONI</title>
  <p>La pertosse è ancora un problema di salute pubblica nella maggior parte dei paesi europei. La percentuale di sotto-notifica nel nostro paese sembra essere elevata se consideriamo che il numero di casi confermati solo dai due ospedali inclusi in questo progetto è abbastanza simile al numero di casi segnalati al Ministero della Salute dalla regione Lazio.</p>
 </sec>
</abstract>
