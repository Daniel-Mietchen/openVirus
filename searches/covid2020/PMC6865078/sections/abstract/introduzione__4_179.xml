<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Numerosi studi hanno evidenziato all’interno dei circuiti idrici dei riuniti odontoiatrici, concentrazioni microbiche particolarmente elevate relative a batteri (
   <italic>P. aeruginosa, L. pneumophila, Mycobacterium…</italic>), virus, miceti, protozoi, che possono generare biofilm all’interno dei tubicini del circuito idrico stesso.
  </p>
  <p>Tale contaminazione può originarsi dall’alimentazione idrica, o, per retrocontaminazione, derivare dal cavo orale dei pazienti. Durante il normale utilizzo del riunito, porzioni di biofilm possono distaccarsi dagli strati più superficiali dello stesso e possono essere veicolati all’esterno attraverso gli spray dei manipoli.</p>
  <p>Obiettivo dello studio è il controllo microbiologico dell’acqua di vari riuniti pubblici della Liguria e la valutazione del potenziale rischio infettivo anche in relazione alla gestione degli stessi.</p>
 </sec>
 <sec>
  <title>MATERIALI E METODI</title>
  <p>I riuniti odontoiatrici esaminati, 19 ospedalieri e 11 di una ASL Ligure, sono collegati direttamente alla rete idrica acquedottistica e sono in uso da un numero di anni variabile tra 10 e più di 30.</p>
  <p>È stata determinata, sia nell’acqua dei rubinetti che in quella dei manipoli, la carica batterica totale a 22°C (CB 22°C) e 36°C (CB 36°C), la concentrazione di 
   <italic>L. pneumophila</italic>, di 
   <italic>P. aeruginosa</italic> e delle amoebae.
  </p>
 </sec>
 <sec>
  <title>RISULTATI</title>
  <p>La concentrazione della CB a 22°C e 36°C nell’acqua dei manipoli è risultata maggiore rispetto ai valori target (≤ 100 CFU/mL e ≤ 10 CFU/mL, rispettivamente) e significativamente maggiore (p &lt; 0.001) rispetto a quella relativa all’acqua dei rubinetti. Il 16.67% dei manipoli è risultato contaminato da 
   <italic>P. aeruginosa</italic> con un range di 0-308 CFU/100 mL.
  </p>
  <p>Per quanto riguarda 
   <italic>L. pneumophila</italic>, la concentrazione media nell’acqua dei manipoli è risultata pari a 676.67 ± 746.34 CFU/L, con un range da 0 a 2700 CFU/L. Relativamente alla presenza di amoebae, nel 60% dei campioni di acqua provenienti dai manipoli è stata rilevata la presenza di 
   <italic>Vermoamoeba vermiformis</italic>.
  </p>
 </sec>
 <sec>
  <title>CONCLUSIONI</title>
  <p>Lo studio ha evidenziato una contaminazione microbica e protozoaria all’interno dei circuiti idrici dei riuniti odontoiatrici ed un potenziale rischio sanitario per pazienti e operatori. È quindi importante effettuare il controllo microbiologico dell’acqua dei riuniti estendendolo a microrganismi come 
   <italic>P. aeruginosa</italic> e verificare l’efficacia dei sistemi di disinfezione.
  </p>
 </sec>
</abstract>
