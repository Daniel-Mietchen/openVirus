<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La valutazione della cultura della sicurezza rappresenta un aspetto essenziale per individuare criticità e implementare adeguate azioni correttive. Al riguardo fondamentale è una analisi finalizzata a individuare eventuali sub-culture e, di conseguenza, consentire lo sviluppo di strategie di miglioramento mirate. Il presente lavoro si propone di indagare la cultura della sicurezza nel contesto della chirurgia ambulatoriale, confrontando i risultati tra medici chirurghi e infermieri.</p>
 </sec>
 <sec>
  <title>MATERIALI E METODI</title>
  <p>Il questionario per la cultura della sicurezza nei poliambulatori chirurgici della AHRQ è stato, dopo traduzione e adattamento al contesto italiano, somministrato agli operatori di uno dei presidi della AOUI di Verona. Il questionario include 36 domande volte ad indagare attraverso una scala Likert (1-5) la percezione della sicurezza relativa a 8 dimensioni. La rilevazione si è svolta tra novembre-dicembre 2018. Per l’analisi è stata utilizzata la statistica descrittiva valutando le percentuali di risposte positive (PPR; punteggi 4-5) e negative (PNR; punteggi 1-2) per dimensione e per singolo item.</p>
 </sec>
 <sec>
  <title>RISULTATI</title>
  <p>Sono stati compilati da parte di medici chirurghi e infermieri 85 su 146 questionari distribuiti (risposta 58,1%), rispettivamente 18/19 da infermieri (risposta 94,7%) e 68/127 da medici (risposta 53,5%).</p>
  <p>L’item relativo alla percezione globale della sicurezza è risultato buono-eccellente per il 67,2% dei medici vs il 52,94% degli infermieri. Una differenza tra PPR&gt;10% si riscontra: per le dimensioni 
   <italic>Comunicazione di informazioni inerenti il paziente</italic> e 
   <italic>teamwork</italic> dove appare maggiore la PPR per il personale medico (rispettivamente 59 vs 47% e 51 vs 35%); per le dimensioni 
   <italic>comunicazione aperta</italic>, 
   <italic>apprendimento organizzativo volto al miglioramento continuo</italic> e 
   <italic>Supporto del management per la sicurezza del paziente</italic> dove gli infermieri totalizzano PPR maggiori (rispettivamente 63 vs 49%, 60 vs 48% e 35 vs 23%). Critica per entrambi la dimensione 
   <italic>personale, ritmo e carico lavorativo</italic> con PPR del 20 e 25% rispettivamente per medici e infermieri. A livello 
   <italic>micro</italic>, maggiori differenze si riscontrano per gli items 
   <italic>lavoriamo assieme come un team efficace</italic> (PPR 41% per i medici e 12% per gli infermieri), 
   <italic>agiamo sui processi per essere sicuri che lo stesso problema di sicurezza non si ripeta</italic> (69% infermieri e 38% medici) e 
   <italic>lo staff viene informato dei problemi inerenti la sicurezza non appena si rendono visibili</italic> (71% infermieri vs 43% medici).
  </p>
 </sec>
 <sec>
  <title>CONCLUSIONI</title>
  <p>Lo strumento ha permesso di evidenziare importanti differenze nelle criticità rilevate da medici e infermieri. Lo sviluppo di adeguate misure correttive deve tener conto di tali diversità al fine di promuovere un miglioramento efficace.</p>
 </sec>
</abstract>
