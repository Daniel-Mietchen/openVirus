<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le attività delle acciaierie portano alla produzione di un residuo che può essere riutilizzato nel settore delle costruzioni, come aggregato per calcestruzzo e per sottofondi stradali, trasformando un rifiuto in risorsa e riducendone così lo smaltimento in discarica.</p>
  <p>Scopo di questo progetto è la valutazione della tossicità e genotossicità di scorie di acciaieria, potenzialmente recuperabili, mediante una batteria di test in vivo e in vitro in organismi diversi (batteri, crostacei, vegetali, cellule umane).</p>
 </sec>
 <sec>
  <title>MATERIALI E METODI</title>
  <p>L’eluato di 5 campioni di scorie provenienti da diverse acciaierie sottoposti a test di cessione sul materiale granulare (UNI 12457-2) è stato analizzato per la tossicità mediante test in 
   <italic>Allium cepa</italic> e 
   <italic>Daphnia magna</italic> e per la genotossicità mediante test di Ames in 
   <italic>Salmonella typhimurium</italic> (mutazioni puntiformi), test dell’
   <italic>Allium cepa</italic> (aberrazioni cromosomiche e micronuclei), test di mutazione cromosomica e danno al DNA in cellule umane (micronuclei in fibroblasti e leucociti, e test della cometa in leucociti).
  </p>
  <p>Analogamente sono stati analizzati 5 campioni di aggregato di cava, materiale che viene normalmente utilizzato per conglomerati cementizi e sottofondi stradali.</p>
 </sec>
 <sec>
  <title>RISULTATI</title>
  <p>Le analisi chimiche indicano che gli eluati sia delle scorie che degli aggregati di cava rispettano i limiti imposti dal DM 186/2006.</p>
  <p>I test di tossicità in 
   <italic>D. magna</italic> hanno mostrato in generale l’assenza di effetti tossici, ad eccezione di un campione di scorie. Il test in radici di 
   <italic>A. cepa</italic> ha evidenziato per tutti i campioni l’assenza di tossicità (lunghezza delle radici e caratteristiche macroscopiche come forma, consistenza e colore), ma per quanto riguarda la genotossicità si è osservato che tutti i campioni sono in grado di indurre aberrazioni cromosomiche
   <italic>.</italic> Anche i test condotti su cellule umane (leucociti e fibroblasti) hanno mostrato in tutti i campioni, sia di scorie che di aggregati di cava, la presenza di sostanze in grado di danneggiare il DNA, spesso con un chiaro andamento dose-risposta. Lo studio della mutagenicità mediante test di Ames in 
   <italic>S.typhimurium</italic> ha invece evidenziato l’assenza di attività mutagena nell’eluato di tutte le scorie, al contrario di quanto osservato per gli aggregati di cava, risultati in grado di indurre mutazioni geniche nei batteri.
  </p>
 </sec>
 <sec>
  <title>CONCLUSIONI</title>
  <p>I risultati ottenuti, in considerazione delle differenze non particolarmente significative tra scorie e aggregati di cava, sono di estremo interesse per il possibile riutilizzo delle scorie di acciaieria in un’ottica di economia circolare.</p>
 </sec>
</abstract>
