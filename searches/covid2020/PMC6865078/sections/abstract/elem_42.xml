<?xml version="1.0" encoding="UTF-8"?>
<abstract>
 <p>Per un efficace contrasto delle malattie infettive la conoscenza di come, dove e in che misura ogni singola malattia sia presente in uno specifico ambito territoriale è un indispensabile prerequisito: e questo è lo specifico campo di azione della sorveglianza. Sebbene l’idea di utilizzare i dati di morbilità e mortalità per il controllo e il contrasto delle malattie infettive affondi le sue radice nell’Italia dei comuni e delle signorie e l’obbligo di notifica, già introdotto alla fine del secolo XIX, abbia avuto la codifica attuale nel 1934 con il Testo unico delle leggi sanitarie, dobbiamo far risalire la attuale concetto scientifico di sorveglianza all’immediato dopoguerra, con l’avvio dei programmi nazionale ed interazionali di controllo delle principali malattie infettive ed in particolare della malaria, e la nascita delle principiali agenzie governative (CDC) ed internazionali (WHO). Si iniziò allora a definire 
  <italic>“sorveglianza”</italic> la raccolta e l’analisi dei dati di mortalità e morbilità e nel 1955 Alexander D. Langmuir, Chief Epidemiologist dell’allora Comunicable Desease Control Center, antenato dell’attuale Center for Disease Control ((CDC), definì le attività di sorveglianza delle malattie infettive: “
  <italic>The continue watchfulness over the distribution and trends of incidence trough the systematic collection, consolidation, and evaluation of morbidity and mortality reports and other relevant data. Intrinsic in the concept is the regular dissemination of the basic data and interpretation to all who have contributed and to all who have need to know”</italic>.
 </p>
 <p>Le attività, e conseguentemente il termine sorveglianza, andarono progressivamente allargando il loro ambito, comprendendo progressivamente le misure di sanità pubblica finalizzate al controllo e al contrasto delle malattie infettive: come per esempio le azioni di profilassi e di lotta ai vettori per la malaria e le vaccinazioni per il morbillo e la polio. Il termine sorveglianza divenne quindi, nel tempo, sinonimo di contenimento: 
  <italic>“Ongoing systematic collection, analysis ad interpretation of health data in the process of describing and monitoring a health event. This information is used for planning, implementing, and evaluating public health interventions and programs”</italic> (Centre for Disease Control – CDC – 
  <xref rid="art043_ref2" ref-type="bibr">1988</xref>).
 </p>
 <p>La conoscenza e la condivisione da parte di tutti gli attori del sistema, delle specifiche finalità, strategie e procedure che sottendono alla raccolta dei dati nell’ambito dei programmi di sorveglianza è fondamentale per l’efficacia complessiva delle conseguenti attività di analisi.</p>
 <p>La sorveglianza delle malattie infettive è affidata soprattutto al Sistema Informativo delle Malattie Infettive (SIMI), ora rinominato 
  <italic>Sistema di Segnalazione delle Malattie Infettive (PREMAL</italic>) dal DPCM 3 marzo 2017 
  <italic>“Identificazione dei sistemi di sorveglianza e dei registri di mortalità, di tumori e di altre patologie</italic>”. Il riferimento operativo è ancora oggi il DM del Ministero della Sanità del 15/12/1990; che prevede che 
  <italic>“il medico che, nell’esercizio della sua professione, venga a conoscenza di un caso di qualunque di malattia infettiva e diffusiva o sospetta di esserlo, pericolosa per la salute pubblica, deve comunque notificarla all’autorità competente”</italic>.
 </p>
 <p>Le attività del Servizio di igiene e Sanità Pubblica finalizzate al controllo e alla prevenzione delle malattie infettive sono strutturate secondo indicazioni del DM del Ministero della Sanità del 15/12/1990, che definiscono i criteri, i flussi informativi e la relativa modulistica, con la finalità di assicurare la sollecita attuazione delle azioni e degli interventi di sanità pubblica rivolti al controllo e alla prevenzione della diffusione delle malattie, nonché la raccolta sistematica di dati e informazioni per la sorveglianza epidemiologia dell’ andamento delle malattie infettive.</p>
 <p>Il flusso informativo previsto si svolge attraverso il medico, ospedaliero o di base, che diagnostica la malattia infettiva ed effettua la segnalazione alla ASL di competenza, incaricata della adozione di eventuali misure di profilassi a tutela della salute pubblica, la Regione con azione di supervisione e coordinamento, gli Organismi Centrali (Ministero della Salute, ISTAT, Istituto Superiore di Sanità) ed eventualmente internazionali (ECDC, WHO).</p>
 <p>Il SISP che ha ricevuto la notifica dall’ospedale è tenuto ad effettuare la cosiddetta inchiesta ospedaliera inviando presso l’ospedale proprio personale medico per acquisire dal malato direttamente e dai medici che lo hanno in cura tutte le informazioni, cliniche ed anamnestiche, utili ad assolvere il debito informativo previsto, e a definire e guidare gli eventuali interventi di sanità pubblica finalizzati al controllo della diffusione della malattia.</p>
 <p>Il SISP di residenza del malato effettua la cosiddetta inchiesta domiciliare, recandosi presso il domicilio o la residenza del malato, sempre al fine di acquisire ogni ulteriore utile informazione e soprattutto a porre in essere ogni azione ed intervento gli interventi di sanità pubblica finalizzati alla prevenzione della diffusione della malattia.</p>
 <p>I provvedimenti da adottare nei confronti di soggetti affetti da malattie infettive e nei confronti di loro conviventi o contatti, a nei confronti di comunità o collettivi, sono indicati nella circolare del Ministero della Salute n° 4 del 13 marzo 1998 Protocollo 400.3/26/1189 - “Misure di profilassi per esigenze di sanità pubblica”, che dedica ad ogni malattia una scheda con le informazioni relative alla Classificazione Internazionale delle Malattie (IX revisione), ai periodi di incubazione e contagiosità, ai provvedimenti da adottare nei confronti dei malati, dei conviventi e dei contatti, nonché ad altre misure preventive, quando necessarie ed in tutte le ulteriori circolari ministeriali e regionali, nonché le indicazioni dei specifici programmi di controllo. Ovviamente costituiscono fondamentale elemento di riferimento le linee guida internazionali.</p>
 <p>Per quanto attiene la Tubercolosi costituiscono fondamentale riferimento le Linee Guida per il controllo della malattia tubercolare di cui al D.M. 29 luglio 1998, aggiornate nel 2009, e la circolare del Ministero della Salute del Roma, 27 marzo 1995, avente per oggetto 
  <italic>“Protocollo per la notifica dei casi di tubercolosi”.</italic> La Tubercolosi è inserita nella 3° classe, tra le malattie per le quali sono richieste particolari documentazioni e flussi informativi differenziati, insieme a AIDS, lebbra, malaria, e micobatteriosi non tubercolari. Per la raccolta dei dati sulle notifiche dei casi accertati di Tubercolosi è utilizzata l’apposita scheda (modello 15), proposta in allegato al D.M. 15/12/1990 e modificata nell’allegato al Decreto del 29/7/1998.
 </p>
 <p>A livello locale l’analisi e l’elaborazione dei dati è finalizzata a: 
  <list list-type="bullet">
   <list-item>
    <p>stimare l’incidenza e la prevalenza delle patologie infettive;</p>
   </list-item>
   <list-item>
    <p>identificare eventi epidemici ed aggregazioni spazio temporali di specifiche patologie;</p>
   </list-item>
   <list-item>
    <p>rilevare la distribuzione dei fattori di rischio e identificare associazioni specifiche;</p>
   </list-item>
   <list-item>
    <p>individuare patologie emergenti.</p>
   </list-item>
  </list>
 </p>
 <p>Accanto al PREMAL sono attivi specifici sistemi di sorveglianza per alcune patologie, con flussi e modulistiche dedicate, finalizzati alla raccolta di informazioni ulteriori focalizzate in base alle specifiche esigenze di Sanità Pubblica: 
  <list list-type="bullet">
   <list-item>
    <p>sistema epidemiologico integrato dell’epatite virale acuta (SEIEVA);</p>
   </list-item>
   <list-item>
    <p>sistema di sorveglianza delle Malattie Batteriche Invasive (meningococco, pneumococco, emofilo);</p>
   </list-item>
   <list-item>
    <p>sistema di sorveglianza integrata del morbillo e rosolia, inclusa la Rosolia congenita e in gravidanza;</p>
   </list-item>
   <list-item>
    <p>sistema di sorveglianza dell’antibiotico resistenza, compresi i batteri produttori di carbapenemasi;</p>
   </list-item>
   <list-item>
    <p>sistema di sorveglianza delle malattie trasmesse da vettori;</p>
   </list-item>
   <list-item>
    <p>sistema di sorveglianza dell’influenza;</p>
   </list-item>
   <list-item>
    <p>sistema di sorveglianza della legionellosi;</p>
   </list-item>
   <list-item>
    <p>sistema di sorveglianza delle malattie sessualmente trasmesse (IST);</p>
   </list-item>
   <list-item>
    <p>sistema di sorveglianza del botulismo;</p>
   </list-item>
   <list-item>
    <p>sistema di sorveglianza delle resistenze a farmaci antitubercolari;</p>
   </list-item>
   <list-item>
    <p>sistema di sorveglianza della pertosse (ECDC);</p>
   </list-item>
   <list-item>
    <p>sistema di sorveglianza HIV/AIDS.</p>
   </list-item>
  </list>
 </p>
 <p>La tempestiva e accurata sorveglianza è alla base delle attività di controllo delle malattie infettive, senza i dati della sorveglianza sarebbe impossibile definire ed attuare appropriate strategie di controllo. La sorveglianza delle malattie infettive consiste quindi nella raccolta sistematica, nella analisi e interpretazione dei dati sanitari essenziali per: 
  <list list-type="bullet">
   <list-item>
    <p>pianificare, implementare e valutare delle azioni di Sanità Pubblica;</p>
   </list-item>
   <list-item>
    <p>garantire un efficace ed adeguato controllo delle malattie infettive.</p>
   </list-item>
  </list>
 </p>
 <p>A tal fini i sistemi di sorveglianza devono avere la capacità di raccogliere ed integrare i dati necessari attingendo a più fonti. Molte fonti di dati si sono sviluppate nel tempo: registri cause di morte, registri di patologie, banche dati di attività di laboratorio, schede di dimissione ospedaliera, risultati di indagini epidemiologiche specifiche; dati ambientali, dati di tipo socioeconomico, eccetera, eccetera. Ugualmente si sono evolute nel tempo le tecnologie, forme e modalità di conservazione dei dati, creando opportunità per l’utilizzo di un grande quantità di dati, non sanitari, ma comunque potenzialmente utili, nell’attività di indagine epidemiologica sulle malattie infettive.</p>
 <p>Sarebbe utile di disporre di una piattaforma informatica unica, nazionale a supporto delle attività di sorveglianza delle singole Asl e Regioni attualmente frammentate nell’utilizzo di soluzioni informatiche individuali, spesso indagate, o comunque obsolete. Ugualmente sarebbe auspicabile disposare di sistemi informativi sanitari e non sanitari integrati o interoperabili.</p>
 <p>Allo stesso modo sarebbe auspicabile individuare standard e riferimenti per l’individuazione delle dotazioni organiche, in termini quantitativi e qualitativi dei servizi che svolgono queste attività, che spesso operano in situazioni di forte carenza. Anche nella prospettiva di lavorare sulla preparedness a fronte delle possibili emergenze infettive che richiedono organizzazioni flessibili e resilienti.</p>
</abstract>
