<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Numerosi fattori possono influenzare la qualità delle acque potabili, riconducibili sia alle caratteristiche della fonte di approvvigionamento e al trattamento disinfettante che al sistema di distribuzione. In alcune aree sia le acque sotterranee che le superficiali sono interessate dalla presenza di sostanze perfluoroalchiliche (PFAS) che possono quindi raggiungere anche le acque potabili. Queste sostanze sono caratterizzate da una notevole persistenza nell’ambiente e negli organismi viventi, incluso l‘uomo.</p>
  <p>Scopo di questa ricerca è valutare la tossicità e genotossicità di acqua destinata al consumo umano, prelevata presso diversi acquedotti del Nord Italia, che si approvvigionano di acque di pozzo e di acque superficiali, in una zona caratterizzata dalla presenza di PFAS, mediante una batteria di saggi biologici, con differenti endpoint (tossicità, mutagenicità, genotossicità) in organismi diversi (batteri, crostacei, vegetali, cellule umane).</p>
 </sec>
 <sec>
  <title>MATERIALI E METODI</title>
  <p>Ad oggi lo studio ha analizzato un acquedotto che attinge acqua da pozzo e utilizza l’ipoclorito di sodio come disinfettante. Sono stati individuati 4 punti di prelievo: presso l’opera di captazione (acqua non trattata, A), dopo la filtrazione sui carboni attivi (B), dopo la disinfezione (C), e lungo la rete di distribuzione (D). Per ottenere un campione rappresentativo i prelievi sono stati effettuati una volta alla settimana, per 3 settimane consecutive (90 L totali per campione). Su tutti i campioni di acqua, oltre alle analisi chimiche previste dal D.lgs. 31/2001, sono state determinate le concentrazioni di diversi composti fluorurati.</p>
  <p>Campioni di acqua tal quale sono stati saggiati mediante test di tossicità in 
   <italic>Allium cepa</italic> e in 
   <italic>Daphnia magna</italic>. Campioni di acqua concentrata mediante adsorbimento su cartucce di silice tC18 (10 L/cartuccia) sono stati analizzati per la tossicità con 
   <italic>D. magna</italic>, per la mutagenicità/genotossicità mediante il test di Ames in 
   <italic>Salmonella typhimurium</italic>, il test delle aberrazioni cromosomiche e dei micronuclei in radici di 
   <italic>A. cepa</italic> e il test della cometa in leucociti umani.
  </p>
 </sec>
 <sec>
  <title>RISULTATI</title>
  <p>Nessun campione ha mostrato tossicità in radici di cipolla.</p>
  <p>Nel test con 
   <italic>D. magna</italic>, i campioni tal quali non sono risultati più tossici del controllo negativo. I campioni concentrati alla dose più alta testata, hanno dimostrato sia a 24 che a 48 ore tossicità pari o inferiore al controllo (bianco cartuccia).
  </p>
  <p>I test di mutagenicità/genotossicità sono in corso.</p>
 </sec>
 <sec>
  <title>CONCLUSIONI</title>
  <p>I saggi applicati possono essere strumenti d’indagine utili per migliorare le conoscenze sulla qualità dell’acqua potabile condottata e verificare la tossicità/genotossicità nei diversi step del trattamento in relazione all’abbattimento delle concentrazioni di sostanze inquinanti, tra cui i PFAS.</p>
 </sec>
</abstract>
