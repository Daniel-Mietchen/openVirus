<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le infezioni correlate all’assistenza (ICA) costituiscono un fenomeno globale e crescente, e una sfida dell’igiene ospedaliera. L’elevata frequenza, il loro rilevante impatto clinico ed economico impongono la necessità dello sviluppo di adeguate misure per la prevenzione. La ricerca ha messo a disposizione nuove strategie che sfruttano le proprietà dei materiali nanotecnologici, come la loro capacità di amplificare la superficie attiva e disponibile per la disinfezione. Alcune sostanze catalizzatrici, come ad esempio il biossido di Titanio (TiO
   <sub>2</sub>) sono in grado, in presenza di luce e di aria, di generare sostanze reattive dell’ossigeno con capacità antimicrobiche. Un’ampia revisione della letteratura sull’uso di sistemi fotocatalitici a base di TiO
   <sub>2</sub> in ambiente ospedaliero è stata il punto di partenza per impostare valutazioni sperimentali.
  </p>
 </sec>
 <sec>
  <title>MATERIALI E METODI</title>
  <p>L’analisi dello stato dell’arte è stata sviluppata attraverso database quali 
   <italic>PubMed</italic> e 
   <italic>Scopus</italic>, utilizzando parole chiave specifiche. In Laboratorio diversi materiali (M1 = 
   <italic>Plasticized Polyvinyl Chloride</italic>, PVC; M2 = intonaco; M3 = ceramica) sono stati contaminati con ceppi specifici (due gram negativi, 
   <italic>Escherichia coli</italic> e 
   <italic>Pseudomonas aeruginosa</italic>, e due gram positivi, 
   <italic>Enteroccocus faecalis</italic> e 
   <italic>Staphylococcus epidermidis</italic>) e sottoposti a trattamento con TiO
   <sub>2</sub> in condizioni controllate e per tempi diversi (entro i 120 minuti). Test microbiologici e molecolari (Real Time PCR, ΔC
   <sub>T</sub>) sono stati eseguiti. Un’analisi statistica dei dati raccolti è stata svolta allo scopo di verificare la significatività dei risultati ottenuti.
  </p>
 </sec>
 <sec>
  <title>RISULTATI</title>
  <p>Oltre 2000 studi “
   <italic>in vitro</italic>” considerano l’efficacia antimicrobica di TiO
   <sub>2</sub>-fotocatalisi su diversi microrganismi, anche se studi in ambito ospedaliero sono, ad oggi, poco diffusi: 4 articoli sono stati selezionati e discussi. Nei test in laboratorio, i tre materiali hanno mostrato una riduzione di circa il 65% (M2 e M3) e oltre il 90% (M1; p &lt; 0,05) entro 120 minuti dal trattamento. Inoltre, alcuni materiali hanno presentato nel tempo una maggiore resistenza alla formazione di biofilm (ΔC
   <sub>T</sub> &gt; 20 per M1 con 
   <italic>P. aeruginosa</italic>).
  </p>
 </sec>
 <sec>
  <title>CONCLUSIONI</title>
  <p>I sistemi fotocatalitici basati su TiO
   <sub>2</sub> rappresentano una strategia promettente per l’igiene ospedaliera e la prevenzione delle ICA. Ulteriori studi in ambito ospedaliero sono auspicabili in un prossimo futuro per valutare e ottimizzare questa nuova e interessante tecnologia in ambito sanitario, con l’ausilio anche di esperienze dirette “sul campo” nelle diverse tipologie di ambienti presenti nelle strutture ospedaliere.
  </p>
 </sec>
</abstract>
