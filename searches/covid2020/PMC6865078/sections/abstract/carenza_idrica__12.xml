<?xml version="1.0" encoding="UTF-8"?>
<abstract>
 <sec>
  <title>CARENZA IDRICA E RIUTILIZZO DELLE ACQUE</title>
  <p>La disponibilità di acqua di buona qualità ed in quantità sufficiente per tutti è uno degli obiettivi dell’Agenda 2030 per lo sviluppo sostenibile, che prevede di ridurre al minimo il rilascio di sostanze chimiche e materiali pericolosi, di dimezzare la percentuale di acque reflue non trattate e di aumentare il riutilizzo in sicurezza a livello globale.</p>
  <p>La scarsità idrica rappresenta infatti una delle più importanti emergenze globali secondo il World Economic Forum Global Risk Report (2015), che stima un deficit del 40% nell’approvvigionamento per il 2030 se non si effettueranno idonei cambiamenti. In effetti, mentre la domanda di acqua è sempre maggiore, la sua disponibilità sta diminuendo, anche a causa dei cambiamenti climatici che provocano prolungati periodi di siccità. L’Italia si posiziona nel gruppo dei paesi ad alto stress idrico (40-80%), con grandi differenze tra il Nord (stress basso) ed il Centro-Sud (stress molto alto) ed è il secondo paese europeo, dopo la Spagna, per volume di acque riutilizzate con 233 Mm
   <sup>3</sup>/anno, che si prevede arriveranno a 497 nel 2025.
  </p>
  <p>La sostenibilità della risorsa idrica è largamente dipendente dal razionale uso dell’acqua e dal suo riutilizzo, che rappresenta uno dei pilastri fondamentali dell’economia circolare in quanto fornisce una fonte idrica aggiuntiva non dipendente dalla meteorologia, aiutando a preservare la qualità delle fonti naturali.</p>
  <p>Fra gli usi dell’acqua di scarico trattata predominano in termini quantitativi quello agricolo (in Italia il 60%, per irrigazione) e quello industriale, (25%, per processi, raffreddamento, lavaggi, produzione di energia), ma è importante ricordare anche quello urbano (15%, per sistemi antincendio, lavaggio strade, irrigazione parchi), quello ambientale (ripristino delle aree umide) e quello potabile, sia come consumo diretto che attraverso la ricarica delle falde, applicato in aree che non hanno disponibilità sufficiente di fonti alternative 
   <sup>
    <xref rid="art013_ref1" ref-type="bibr">1</xref>
   </sup>.
  </p>
  <p>Anche se il riuso è ormai ritenuto indispensabile, la sua applicazione è ancora insufficiente a causa di barriere di carattere normativo, tecnologico, economico e sociale 
   <sup>
    <xref rid="art013_ref2" ref-type="bibr">2</xref>
   </sup>. Fra queste i rischi per l’uomo e per l’ambiente sono i più rilevanti poiché possono ostacolare i benefici del riuso: la disponibilità di acqua deve essere vista in un’ottica non solo meramente quantitativa, ma anche qualitativa per gli impatti che essa può avere sulla salute degli ecosistemi e dell’uomo. La qualità dell’acqua di riuso rappresenta anche una barriera all’accettazione sociale di tale pratica: indagini condotte in vari paesi hanno infatti mostrato una grande diffidenza nei confronti del riutilizzo, soprattutto a scopo potabile, ma anche irriguo ed urbano: per superarla è necessario un’importante sforzo comunicativo, ma soprattutto la garanzia che l’acqua riciclata abbia una qualità non inferiore a quella derivante dalle fonti naturali 
   <sup>
    <xref rid="art013_ref3" ref-type="bibr">3</xref>
   </sup>.
  </p>
 </sec>
 <sec>
  <title>PERICOLI PER LA SALUTE E L’AMBIENTE</title>
  <p>I reflui di origine civile contengono un’ampia varietà di contaminanti microbici e chimici che, raccolti dal sistema fognario, si concentrano a livello degli impianti di depurazione: la pericolosità di tali inquinanti dipende non solo dai loro effetti patogeni, ma anche dalla loro resistenza ai trattamenti e persistenza ambientale.</p>
  <p>Fino ad oggi i pericoli più noti associati al riutilizzo di reflui civili, sono stati quelli di tipo infettivo (gastroenteriti, epatiti, infezioni respiratorie) ed hanno riguardato il consumo dei prodotti irrigati e l’esposizione lavorativa (per contatto o aerosol).</p>
  <p>I microrganismi patogeni di provenienza enterica (virus, batteri, protozoi e uova di elminti) sono presenti nei liquami urbani in concentrazioni anche molto elevate, dell’ordine di 10
   <sup>8</sup>-10
   <sup>10</sup> per L e sono ridotti dai trattamenti convenzionali di non più di 3 Log
   <sub>10</sub>. Tuttavia, evidenze epidemiologiche e studi di 
   <italic>risk assessment</italic> (QMRA) dimostrano la necessità di usare acque di buona qualità microbiologica per l’irrigazione di prodotti da consumare crudi 
   <sup>
    <xref rid="art013_ref2" ref-type="bibr">2</xref>
    <xref rid="art013_ref4" ref-type="bibr">4</xref>
   </sup> ed a tal fine l’efficienza richiesta dai trattamenti dovrebbe raggiungere i 5-6 Log
   <sub>10</sub>. Inoltre fino ad ora nella stima dei valori accettabili non si è tenuto conto della dimostrata internalizzazione di batteri e virus per assorbimento radicale, che renderebbe inefficace il lavaggio dei prodotti 
   <sup>
    <xref rid="art013_ref5" ref-type="bibr">5</xref>
   </sup>.
  </p>
  <p>Se invece i reflui depurati vengono utilizzati a scopo industriale il rischio maggiore per l’uomo è rappresentato dall’esposizione dei lavoratori al bioaerosol (ad es. contaminato da legionelle) prodotto nei processi di raffreddamento e che può estendersi alle popolazioni limitrofe agli impianti, in particolari condizioni. Sebbene tale pericolo non sia da escludere qualunque sia il tipo di acque usate per il raffreddamento, quelle di riuso, per il loro maggiore contenuto in flora microbica e nutrienti, sono particolarmente a rischio.</p>
  <p>Per quanto riguarda i pericoli di natura chimica da riutilizzo dei reflui, l’interesse è in continuo aumento, anche se in molti casi le conoscenze necessarie per valutarne il rischio sono ancora insufficienti. I potenziali effetti nocivi sulla salute riguardano soprattutto patologie cronico degenerative (in particolare tumori e malattie neurologiche), ma anche effetti sulla fertilità, sul feto e sul sistema endocrino. La via di esposizione principale sarebbe rappresentata dall’ingestione dei prodotti irrigati o di acqua contaminata. Infatti nei liquami si ritrova un’enorme varietà di sostanze potenzialmente dannose: a quelle normalmente derivanti dai processi depurativi, in particolare nutrienti (nitrati, fosfati ecc.) responsabili di problemi ambientali come l’eutrofizzazione, si affiancano le sostanze tossiche, fra cui i metalli pesanti ed i cosiddetti “
   <italic>Compounds of Emerging Concern</italic>” (CECs) che comprendono residui di farmaci ed antibiotici, pesticidi, prodotti di uso casalingo e per la cura personale, ormoni naturali e sintetici e composti di origine industriale (ritardanti di fiamma, plastificanti, additivi alimentari ecc.). Tali sostanze sono presenti in concentrazioni dell’ordine dei micro o nanogrammi per litro di liquame, anche adsorbite a micro e nanoparticelle (ad es. microplastiche), in miscele complesse e diverse a seconda dei contesti. Sebbene la lista di tali sostanze sia molto lunga, svariati studi riportano che le concentrazioni rilevate sono al di sotto di quelle pericolose 
   <sup>
    <xref rid="art013_ref6" ref-type="bibr">6</xref>
   </sup>. Tuttavia, tutti gli studi e le linee guida sottolineano la necessità di tenere questo problema in debito conto per la valutazione dei rischi, basandosi sul principio di precauzione, adottando trattamenti idonei all’abbattimento e mettendo in misure preventive.
  </p>
  <p>A livello ambientale, le acque di riuso potrebbero contaminare le acque profonde e superficiali, cambiare le caratteristiche agronomiche dei suoli, alterandone il pH, la salinità, la concentrazione di nutrienti, di metalli pesanti e di prodotti fitotossici e modificarne le proprietà idrauliche con riduzione della porosità, aumento di ristagni, ruscellamento ed erosione. Il riutilizzo di consistenti volumi di acqua potrebbero sottrarla alla reimmissione nell’ambiente, riducendone la disponibilità per altri usi. Le sostanze tossiche, anche in piccole quantità potrebbero andare incontro a bioaccumulo e biomagnificazione negli organismi, raggiungendo concentrazioni pericolose all’apice della catena alimentare, anche in contesti diversi da quello agricolo, come ad esempio le acque marino-costiere.</p>
  <p>I convenzionali trattamenti dei liquami urbani spesso non sono efficaci per eliminare le sostanze chimiche pericolose. Infatti il disegno originario di tali impianti, progettati per rimuovere soprattutto i nutrienti ed evitare l’eutrofizzazione, prevedeva un trattamento primario ed uno secondario del refluo, accompagnati da un trattamento dei fanghi. L’emergenza di nuovi problemi di contaminazione, l’evoluzione normativa sugli scarichi e la spinta al riutilizzo, rendono necessari trattamenti molto più spinti di quelli primari e secondari, e la verifica della loro efficacia ai fini del destino dell’effluente.</p>
  <p>Esistono vari trattamenti avanzati per la rimozione dei contaminanti, alcuni consolidati (carbone attivo, ozonizzazione e filtrazione su membrana), altri più recenti (processi ossidativi avanzati), ed altri ancora a livello di sperimentazione in piccola scala 
   <sup>
    <xref rid="art013_ref7" ref-type="bibr">7</xref>
   </sup>.
  </p>
  <p>Tuttavia, anche gli stessi trattamenti possono avere effetti collaterali negativi a causa del consumo energetico, dei materiali di scarto, dei costi ed in definitiva dell’impatto ambientale e sanitario: quindi la scelta e l’applicazione delle modalità di riuso debbono essere affrontate in un’ottica di analisi rischi-benefici per scegliere e mettere a punto le soluzioni più adatte alle varie situazioni 
   <sup>
    <xref rid="art013_ref3" ref-type="bibr">3</xref>
   </sup>.
  </p>
 </sec>
 <sec>
  <title>NORMATIVA E ANALISI DEL RISCHIO</title>
  <p>La regolamentazione sui requisiti qualitativi delle acque di riuso è molto disomogenea: in alcuni paesi inesistente, in altri molto restrittiva. In Italia il DM 185/03 si basa sulla valutazione di ben 57 parametri, per alcuni dei quali i limiti di accettabilità sono uguali a quelli per le acque potabili. Questo impone trattamenti molto spinti e costosi, riducendo di fatto le possibilità del riutilizzo, se non nei grandi impianti. A livello europeo, per la necessità di uniformare la normativa, sono stati recentemente proposti limiti minimi di accettabilità per il riutilizzo dei reflui in agricoltura, che definiscono varie classi di qualità con i relativi usi, basate sui valori di pochi parametri (
   <italic>E. coli</italic>, BOD
   <sub>5</sub>, solidi sospesi totali e torbidità) più legionelle se esiste il pericolo di esposizione a bioaerosol e uova di elminti per l’irrigazione di pascoli o colture per l’alimentazione animale. Sono inoltre indicati i trattamenti da adottare per le diverse classi ed i livelli di efficacia richiesti. Per la I classe, corrispondente alle acque per l’irrigazione di prodotti da consumare crudi il trattamento dovrebbe essere capace di ridurre 
   <italic>E. coli</italic> e 
   <italic>Cryptosporidium</italic> di 5 Log
   <sub>10</sub> e i colifagi di 6 Log
   <sub>10</sub>. Questi requisiti minimi, validi in ogni caso (
   <italic>fit for all</italic>) debbono però essere integrati in un quadro complessivo di analisi del rischio per promuovere il riuso preservando l’ambiente, la salute umana e la produttività agricola, secondo le caratteristiche specifiche di ogni contesto (
   <italic>fit for purpose</italic>).
  </p>
  <p>Tale analisi dovrà comprendere sia i rischi ambientali che quelli per salute umana ed animale, tenendo conto dei pericoli identificati in tutto il sistema di riuso, degli ambienti, delle popolazioni e degli individui esposti e della gravità delle relative conseguenze, oltre alle normative esistenti per la sicurezza alimentare e dei lavoratori 
   <sup>
    <xref rid="art013_ref2" ref-type="bibr">2</xref>
   </sup>.
  </p>
  <p>Per la valutazione del rischio microbico può essere utile la QMRA (
   <italic>Quantitative Microbial Risk Assessment</italic>), che stima il rischio di infezione e malattia dalle concentrazioni di patogeni nelle matrici, applicando le relazioni dose-risposta ai dati di esposizione.
  </p>
  <p>La valutazione del rischio chimico deve includere (quando cooisciuti) i valori di 
   <italic>Predicted No-Effect Level</italic> per l’ambiente e di ADI per l’uomo, oltre alla valutazione dell’esposizione. In base ai risultati della valutazione del rischio potranno essere aggiunti ai requisiti minimi altri parametri, in particolare riguardanti alcuni contaminanti chimici (metalli pesanti, pesticidi, sottoprodotti della disinfezione, farmaci, microrganismi antibiotico-resistenti ed altri CECs). Dovranno poi essere stabilite misure preventive come trattamenti più spinti per la riduzione dei contaminanti, specifiche tecniche di irrigazione, distanze di sicurezza, ecc., con adeguate procedure e misure di monitoraggio e controllo, oltre a piani di emergenza. Questo schema è paragonabile ad un 
   <italic>Water Safety Plan</italic> con l’aggiunta della componente ambientale, in accordo con l’evoluzione normativa sulla salvaguardia dell’ambiente e della salute umana che ha superato l’uso dei soli limiti di accettabilità per una più complessa ed esaustiva analisi del rischio.
  </p>
  <p>Tale approccio garantisce una maggiore efficacia preventiva e comprende anche la comunicazione del rischio che, se adeguatamente condotta, può contribuire all’accettazione sociale del riuso delle acque reflue.</p>
 </sec>
 <sec>
  <title>CONCLUSIONI</title>
  <p>Il riutilizzo dei reflui deve essere gestito con particolare attenzione ai rischi per l’uomo e per l’ambiente, secondo i principi della “salute globale” e con l’approccio dell’analisi del rischio. A tale scopo sono necessarie competenze specifiche: una formazione igienistica appare quindi fondamentale per tutte le figure professionali che intervengano in questo contesto.</p>
 </sec>
</abstract>
