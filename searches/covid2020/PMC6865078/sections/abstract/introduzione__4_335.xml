<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nel 2015, l’International Agency for Research on Cancer (IARC) ha classificato la carne rossa come “probabilmente cancerogena per l’uomo” e la carne processata come “cancerogena per l’uomo”. Obiettivo del presente studio è stato quello di valutare le abitudini alimentari e le conoscenze relativamente alle carni rosse e alle carni processate tra le persone che frequentano le palestre, e di individuare fattori sociodemografici e abitudini sportive che fossero in grado di influenzarle.</p>
 </sec>
 <sec>
  <title>MATERIALI E METODI</title>
  <p>Nel 2018 è stata condotta un’indagine cross-sectional in 20 palestre della città di Torino. In totale sono stati raccolti 298 questionari, composti da 48 items. I dati sono stati analizzati attraverso regressioni lineari e regressioni logistiche. Il livello di significatività è stato fissato a p ≤ 0.05.</p>
 </sec>
 <sec>
  <title>RISULTATI</title>
  <p>Il campione ha un BMI medio di 22.9 ± 3.3 ed è rappresentato per il 54% dal genere femminile. L’età media è di 37. ± 14.5. Il 56.6% del campione dichiara di essere a dieta, e la motivazione riportata più frequentemente è “rimanere in salute” (41.4%). Il consumo medio settimanale di carne rossa e processata è rispettivamente di 240.6 g ± 436 e 106. g ± 157.9. Il 64.16% del campione pratica sollevamento pesi. Solamente il 55.7% del campione ritiene che nitriti e nitrati di sodio/potassio possano essere cancerogeni.</p>
  <p>Il genere femminile (coef. – 150.64, p = 0.026) e il praticare sport anche fuori dalla palestra (coef. – 147.81, p = 0.012) sono associati negativamente al consumo di carne rossa, mentre il praticare attività agonistica è associato positivamente (coef. 279.61, p = 0.002). Il consumo di bevande alcoliche (OR = 1.13, p = 0.011) è associato positivamente alla probabilità di assumere più di 700 g di carne rossa a settimana. I soggetti che dichiarano di praticare sport per mantenersi in salute hanno una minore probabilità di rispondere erroneamente alla domanda relativa alla cancerogenicità di nitriti/nitrati di sodio e potassio (OR = 0.30, p = 0.043).</p>
 </sec>
 <sec>
  <title>CONCLUSIONI</title>
  <p>Poiché la cura dell’alimentazione ha un ruolo importantissimo nella salute pubblica appare necessario attivare campagne informative sul territorio nazionale in modo da prevenire uno scorretto ed eccessivo consumo di carne rossa e processata, specialmente nei gruppi a rischio come la popolazione che si allena in palestra.</p>
 </sec>
</abstract>
