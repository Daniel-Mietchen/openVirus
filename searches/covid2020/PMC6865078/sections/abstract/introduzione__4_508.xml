<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Le ICA costituiscono la più frequente complicanza connessa all’ospedalizzazione. L’adozione di strategie multimodali mirate a prevenire la diffusione di germi patogeni rappresenta un elemento cardine per il contenimento del rischio infettivo.</p>
  <p>L’AOU di Modena ha attivato dal 2013 il Progetto “Igiene delle Mani” e ha coordinato nel 2014 e 2018 l’aggiornamento delle LG aziendali sugli isolamenti.</p>
  <p>Obiettivo dello studio è valutare l’impatto degli strumenti adottati per contrastare la diffusione delle ICA. Sono state analizzate l’adesione degli operatori sanitari all’igiene delle mani, la conformità dei reparti alle precauzioni di isolamento infettivo e il monitoraggio degli isolamenti microbici.</p>
 </sec>
 <sec>
  <title>MATERIALI E METODI</title>
  <p>il Progetto “Igiene delle Mani” finalizzato all’implementazione della strategia multimodale dell’OMS si compone di 5 fasi: Progettazione-Valutazione iniziale T0-Implementazione-Follow Up T1-Ciclo di revisione continua T2. Si è provveduto ad una capillare distribuzione di gel alcolico, al collocamento di poster sui 5 momenti fondamentali dell’OMS e sull’adeguato utilizzo dei guanti, nonché alla programmazione di eventi formativi rivolti a specializzandi, tutor di CdL e studenti.</p>
  <p>Riguardo alle precauzioni di isolamento, dal 2014 vengono effettuati eventi formativi e predisposti strumenti quali cartelli, opuscoli, schede specifiche per microrganismo e check-list per la supervisione e l’autovalutazione dell’allestimento degli isolamenti.</p>
 </sec>
 <sec>
  <title>RISULTATI</title>
  <p>Dall’inizio del progetto “Igiene delle mani” sono stati formati oltre 1350 professionisti e condotte oltre 10.700 osservazioni. A seguito dell’implementazione del progetto, si è rilevata una variazione media di adesione fra le osservazioni effettuate prima e dopo formazione pari a +37% e un’adesione al T1 del 73%. L’adesione media al T2 si mantiene al 72%.</p>
  <p>Relativamente agli isolamenti, dal 2015 al 2018 sono stati condotti un totale di 1.544 controlli di pazienti le cui condizioni cliniche raccomandavano misure di isolamento per rischio infettivo. Il 99% dei pazienti sono stati effettivamente isolati. I germi più frequentemente rilevati sono stati 
   <italic>C. difficile</italic>, 
   <italic>A. baumannii</italic> multiresistente, 
   <italic>Enterococcus</italic> vancomicino-resistente, 
   <italic>K. pneumoniae</italic> e 
   <italic>P .aeruginosa</italic> carbapenemi-resistenti. Dal 2015 al 2018 si è osservata una riduzione degli isolamenti per 
   <italic>C. difficile</italic>, 
   <italic>A. baumannii</italic> e 
   <italic>K. pneumoniae</italic> rispettivamente dal 33%, 24% e 30% nel 2015 al 9%, 13% e 18% nel 2018. Si è rilevato invece un aumento di 
   <italic>Enterococcus</italic> vancomicino-resistente (dall’ 8% al 31%) e di 
   <italic>P. aeruginosa</italic> (dal 2,5% al 12%). I dati raccolti evidenziano percentuali di adesione alle corrette pratiche di isolamento superiori all’80%.
  </p>
 </sec>
 <sec>
  <title>CONCLUSIONI</title>
  <p>Le strategie messe in atto dalla AOU di Modena hanno portato ad un miglioramento dell’adesione dell’igiene delle mani e ad un’elevata e stabile adesione all’applicazione delle precauzioni di isolamento in ospedale.</p>
 </sec>
</abstract>
