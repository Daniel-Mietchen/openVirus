<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In attuazione delle determine ASUR 357/17, DAV5 684 /17 e 725/17, e con la revisione delle procedure del ricovero urgente e della dimissione protetta da parte dalla DMO, si è riorganizzato il percorso del ricovero urgente in AV5 attuando il governo del flusso ricoveri/dimissioni.</p>
 </sec>
 <sec>
  <title>MATERIALI E METODI</title>
  <p>È stato definito il numero dei posti letto necessari ai ricoveri di Pronto Soccorso e in tal modo regolamentate le dimissioni, nominato un Bed Manager di Stabilimento della DMO, che rileva proattivamente nelle UUOO: posti letto liberi, dimissioni previste, movimenti, ricoveri programmati, ricoveri da PS, in letti aggiuntivi e in appoggio fuori reparto. Si occupa poi della relativa comunicazione al PS. La DMO controlla quotidianamente il flusso e valuta le criticità nelle riunioni settimanali della commissione dedicata.</p>
  <p>Si valuta l’efficacia dell’intervento con l’indice IFR (indice flusso ricoveri): costituito al denominatore dai posti letto teorici messi a disposizione del PS dai reparti e al numeratore dai ricoveri da PS. Il risultato ottimale è 1. Se IFR &gt; 1 il flusso dei ricoveri supera l’atteso e va rivista la funzione di filtro del PS, in area chirurgica un IFR &gt; 1 mette in evidenza l’interferenza dei ricoveri urgenti con i percorsi programmati e l’utilizzo inappropriato del PL. Se IFR &lt; 1 i posti letto non sono correttamente utilizzati perché vi è mancata dimissione, dimissione ritardata, letto libero non comunicato al PS.</p>
 </sec>
 <sec>
  <title>RISULTATI</title>
  <p>L’indicatore è stato calcolato per il primo trimestre 2017, quando il bed management non era attivo, per lo stesso periodo del 2018, a bed management appena attivato e nel primo trimestre 2019.</p>
  <p>Nello SO di San Benedetto T. per la Medicina interna l’IFR nel 2017 è 0,62, nel 2018 è 0,90 e nel 2019 (anno di grave epidemia influenzale) è 0,85. Contemporaneamente si sono ridotti i ricoveri di PS nei letti disponibili di area chirurgica con un indice che passa da 1,37 del 2017 a 1,2 del 2019 e miglioramento dei flussi dei ricovero programmato.</p>
  <p>Nello SO di Ascoli Piceno, per la Medicina interna, l’IFR nel 2017 è 1,1 e rimane pressoché invariato negli anni successivi, ma ciò che migliora molto è l’utilizzo dell’area chirurgica nella quale l’indice passa da 1,2 nel 2017 a 1 nel 2019.</p>
 </sec>
 <sec>
  <title>CONCLUSIONI</title>
  <p>La valutazione dell’indicatore ottenuto ha evidenziato l’efficacia dell’intervento organizzativo effettuato sia per l’attività del bed manager che per il gruppo di lavoro interdisciplinare, sede di discussione delle criticità.</p>
 </sec>
</abstract>
