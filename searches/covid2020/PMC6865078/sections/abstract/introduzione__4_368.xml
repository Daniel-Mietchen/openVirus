<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In seguito all’emanazione della Circolare del 07.08.2018 del Ministero della Salute relativa alle Vaccinazioni raccomandate per le donne in età fertile e in gravidanza, i servizi territoriali e i dipartimenti di prevenzione sono stati richiamati a dare attuazione alla nuova raccomandazione del PNPV 2017-2019 che prevede la vaccinazione con dTpa delle gestanti al terzo trimestre (intorno alla 28° settimana).</p>
  <p>L’UF IPN Valdera - Alta Val di Cecina ha introdotto un canale dedicato in open-access per favorire l’accesso e la compliance di questa particolare tipologia di pazienti stabilendo anche una collaborazione con la UO di Ginecologia del P.O. di Pontedera.</p>
  <p>Scopo dello studio è una valutazione dello stato dell’arte dell’attuazione di tali disposizioni nel territorio.</p>
 </sec>
 <sec>
  <title>MATERIALI E METODI</title>
  <p>Al fine di valutare il livello di attuazione del programma vaccinale e l’incisività del nuovo assetto organizzativo abbiamo proceduto all’estrazione dei dati dal software gestionale della Regione Toscana SISPC, tramite il quale vengono registrate le vaccinazioni effettuate. È stato quindi estratto un report tabellare con l’individuazione delle donne in gravidanza come categoria di rischio ed evidenziata l’attività svolta per zona distretto della USL Toscana Nord-ovest.</p>
 </sec>
 <sec>
  <title>RISULTATI</title>
  <p>A partire da Agosto 2018, entrata in vigore della Circolare, presso gli ambulatori IPN della zona VDE-AVC sono state vaccinate con dTpa 112 donne in gravidanza. È stato osservato un trend in forte aumento a partire dagli ultimi mesi del 2018, ed un ulteriore incremento da marzo 2019, del numero di vaccinazioni mensili alle gestanti. Partendo dal dato più recente (Relazione Sanitaria 2017 Azienda USL Toscana Nord-Ovest), che stima il numero di parti mensili nella stessa zona in 81,5 possiamo affermare che nell’ultimo trimestre di osservazione (mar-mag 2019) il numero di donne immunizzate sia pari a circa 25% del totale delle gravide.</p>
 </sec>
 <sec>
  <title>CONCLUSIONI</title>
  <p>Questi primi dati evidenziano un progressivo aumento della percentuale di aderenza al programma vaccinale delle donne gravide dimostrando il successo del nuovo assetto organizzativo, oltre che dell’attività di corretta informazione relativamente alla vaccinazione con dTpa in gravidanza. In questo senso la zona VDE-AVC si pone come avanguardia all’interno dell’Azienda USL Toscana Nord-Ovest per questa tipologia di vaccinazioni, prima per numero assoluto con oltre 1/5 delle somministrazioni effettuate sul territorio dell’intera USL.</p>
  <p>L’obbiettivo deve essere, tuttavia, quello di ampliare e strutturare meglio la collaborazione fra centri nascita e servizi vaccinali e l’informazione alle gestanti, al fine di incrementare i livelli di immunizzazione in gravidanza.</p>
 </sec>
</abstract>
