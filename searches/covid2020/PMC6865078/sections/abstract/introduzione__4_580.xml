<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Secondo l’Art. 23 del Codice di deontologia medica “
   <italic>La cartella clinica deve essere redatta chiaramente, con puntualità e diligenza, nel rispetto delle regole della buona pratica clinica e contenere, oltre a ogni dato obiettivo relativo alla condizione patologica e al suo decorso, le attività diagnostico-terapeutiche praticate</italic>”.
  </p>
  <p>La corretta compilazione della cartella clinica è una parte importante del percorso assistenziale sia perché deve documentare le condizioni del paziente e le scelte diagnostico-terapeutiche degli operatori sanitari, sia perché trattandosi di documentazione pubblica di fede privilegiata, deve permettere l’esercizio di diritti nonché la tutela di legittimi interessi: 
   <list list-type="bullet">
    <list-item>
     <p>della persona assistita;</p>
    </list-item>
    <list-item>
     <p>dell’Azienda che eroga l’assistenza;</p>
    </list-item>
    <list-item>
     <p>degli operatori che agiscono in suo nome.</p>
    </list-item>
   </list>
  </p>
 </sec>
 <sec>
  <title>MATERIALI E METODI</title>
  <p>La UOC Controlli Prestazioni Sanitarie di Ricovero dell’ATS Città Metropolitana di Milano ha raccolto tutta la normativa in un’unica tabella condivisa con gli Erogatori e pubblicata sul Piano Integrato dei Controlli in ambito sanitario e socio-sanitario 2017 con la Deliberazione ATS n. 721/2017.</p>
 </sec>
 <sec>
  <title>RISULTATI</title>
  <p>La Regione Lombardia già dal 2001 con il primo “Manuale della cartella clinica” ed in seguito nel 2007, con la seconda edizione, ha dato indicazioni sulla redazione qualitativa di tale documento, ad esempio sull’anamnesi, diario clinico, foglio di terapia, prescrizioni/trattamenti, consensi e Scheda di Dimissione Ospedaliera (SDO).</p>
  <p>La DGR n. VIII/9014/2009 ha stabilito quali sono gli elementi indispensabili che devono essere presenti nella cartella clinica, ai fini della rimborsabilità dei ricoveri a carico del SSL; successivamente la DGR n. IX/621/2010 assegna una percentuale di decurtazione agli elementi di cui sopra, ad esempio: assenza SDO firmata dal medico, non rimborsabilità totale (100%), verbale operatorio incompleto (decurtazione 60%) e così via, per cui la non rimborsabilità del ricovero può essere totale o parziale.</p>
  <p>L’ex-ASL Milano nel Piano Integrato dei Controlli 2014 e negli anni successivi riporta una scheda esplicativa degli item di valutazione previsti dalla normativa citata.</p>
  <p>L’Agenzia di Controllo del Sistema Sociosanitario lombardo, come da DGR n. X/6502/2017 fornisce ulteriori raccomandazioni sulla corretta compilazione della cartella clinica ed in particolar modo sul consenso informato, esame obiettivo all’ingresso, SDO, lettera di dimissione, verbale operatorio, cartella anestesiologica e cartella riabilitava.</p>
 </sec>
 <sec>
  <title>CONCLUSIONI</title>
  <p>La tabella in questione, ulteriormente aggiornata al 2019 (vedi tabella), non introduce elementi di novità rispetto a quanto già cogente ma ha il merito di rendere immediatamente fruibili tutte le indicazioni necessarie a chi compila o controlla la cartella clinica (Medici, Direzioni Sanitarie e Organi di controllo).</p>
 </sec>
</abstract>
