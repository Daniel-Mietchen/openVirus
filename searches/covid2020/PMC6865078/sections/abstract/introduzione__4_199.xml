<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il continuo e progressivo invecchiamento della popolazione è uno dei principali fattori da tenere in considerazione nella programmazione socio-sanitara. Tale trend può incidere sul complessivo assetto sociale, con potenziali ripercussioni economiche e organizzative anche nelle famiglie. L’Umbria è fra le regioni con un più alto indice di vecchiaia. È in tale contesto che acquisisce una sempre maggiore rilevanza il ruolo del Care-Giver.</p>
  <p>Scopo dello studio è analizzare il bisogno di cura e assistenza degli anziani non autonomi nello svolgimento delle attività della vita quotidiana residenti dell’USLUmbria1 e quanto di questo bisogno venga soddisfatto da Care-Giver</p>
 </sec>
 <sec>
  <title>METODI</title>
  <p>La scala delle attività fondamentali della vita quotidiana, ADL (
   <italic>Activity of Daily Living</italic>) è lo strumento per determinare il grado di autonomia negli ultra65enni; la perdita di autonomia in una ADL è considerata, a livello internazionale, una condizione di disabilità per l’ultra65enne.
  </p>
  <p>La Sorveglianza Passi d’Argento (PdA) utilizza la scala delle ADL e consente di stimare la prevalenza di ultra65enni con disabilità e l’aiuto ricevuto.</p>
  <p>Nel biennio 2016-2017 PdA ha raccolto informazioni su un campione di 594 residenti nella USLUmbria1.</p>
 </sec>
 <sec>
  <title>RISULTATI</title>
  <p>La quota di anziani disabili nell’UslUmbria1 risulta pari al 17%; coerentemente con l’atteso, la disabilità cresce con l’età passando dal 6% tra i 65-74enni al 57% dopo gli 85 anni di età; è mediamente più frequente fra le donne (21% vs 12% uomini) e fra chi ha una bassa istruzione (24% vs 9% alta istruzione). I dati sono in linea con la media nazionale.</p>
  <p>La totalità delle persone con disabilità riceve aiuto per lo svolgimento delle attività della vita quotidiana, ma questo carico di cura e di assistenza proviene prevalentemente da familiari (95%) e da badanti, figura maggiormente coinvolta in questo territorio (49% vs 36% Italia). Scarso l’aiuto proveniente dal servizio pubblico di Asl e Comune (5%). Infine il 29% delle persone non autonome riceve un contributo economico per questa condizione di disabilità.</p>
 </sec>
 <sec>
  <title>CONCLUSIONI</title>
  <p>I risultati mostrano che nell’Uslumbria1 circa un quinto degli ultr65enni non è autonomo e fa ricorso al Care-Giver. Questo dato permette di dimensionare la quota di popolazione che necessita di assistenza da parte della famiglia o che si avvale in tal senso di personale privato. Anche da questa fonte informativa vengono quindi delineati nuovi modelli familiari atti a far fronte all’invecchiamento della popolazione, con un conseguente sovraccarico di responsabilità. Emerge inoltre l’importanza della valorizzazione della funzione del Care-Giver nella pianificazione e gestione dei servizi.</p>
 </sec>
</abstract>
