<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La vaccinazione rappresenta ad oggi uno degli strumenti di prevenzione primaria utilizzato per la lotta delle malattie infettive prevenibili da vaccino. Durante lo svolgimento della seduta vaccinale, il personale sanitario addetto ha il compito di informare l’utenza sulle possibili vaccinazioni indicate da calendario vaccinale e proporre eventuali vaccinazioni a seconda delle esigenze dell’utente e del suo stato di salute.</p>
  <p>L’esperienza lavorativa del personale sanitario che ha come mission la prevenzione e il controllo della diffusione di malattie infettive tramite vaccinazione, ha permesso di rilevare una criticità legata alla mancanza di uno strumento valido e aggiornato che possa essere da guida allo stesso sulla co-somministrazione di più vaccinazioni nella stessa giornata.</p>
 </sec>
 <sec>
  <title>MATERIALI E METODI</title>
  <p>La stesura della “guida alle co-somministrazioni” di più vaccini è stata condotta a partire da ottobre 2018 a maggio 2019. L’elaborazione del lavoro svolto è avvenuta tramite consultazione di schede tecniche, il contatto diretto con le case farmaceutiche e la revisione della lettura scientifica. Lo strumento utilizzato per condurre tale studio è stato principalmente la ricerca in PubMed.</p>
 </sec>
 <sec>
  <title>RISULTATI</title>
  <p>L’elaborato finale è rappresentato da un foglio excel con nomi specifici commerciali, nell’asse delle ascisse, dei vaccini maggiormente utilizzati dalle Aziende Sanitarie, e nomi generici nell’asse delle ordinate. Il format utilizzato permette di capire in modo rapido e comprensibile i vaccini che potrebbero essere co-somministrati nella stessa seduta e tuttavia garantire omogeneità del lavoro tra il personale sanitario addetto. La ricerca degli studi condotti sulla co-somministrazione ha portato alla luce la possibilità di eseguire diversi vaccini vivi attenuati contemporaneamente, del vaccino anti-meningococco acwy e anti-meningococco b e del vaccino Zostavax con il vaccino antipneumococcico 23valente. Ancora, la somministrazione del vaccino adiuvato antiepatite b come dose booster in soggetti non risponder epatite b e 8 ore di intervallo tra Dukoral e Vivotif orale.</p>
  <p>La co-somministrazione deve essere evitata quando controindicata dall’anamnesi pre-vaccinale e in soggetti a rischio per immunodeficienza/deficit anatomici o funzionali soggetti ad una specifica procedura vaccinale.</p>
 </sec>
 <sec>
  <title>CONCLUSIONI</title>
  <p>Risulta interessante l’utilizzo di tale “guida alle co-somministrazioni” per lo svolgimento della seduta vaccinale e per l’utente stesso in quanto si riducono gli accessi ambulatoriali degli utenti e gli overbooking. Inoltre, si tutela il personale sanitario nella sua attività garantendo omogeneità e autonomia professionale e infine si permette di proteggere in tempi rapidi utenti che per motivi particolari necessitano di eseguire le vaccinazioni.</p>
 </sec>
</abstract>
