<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La malattia cronica costituisce un evento critico che difficilmente può essere considerato come puramente individuale; si creano, infatti, difficoltà profonde non solo per chi riceve la diagnosi ma anche per gli altri membri della famiglia, in modo particolare per chi, fra questi, assume il compito di prendersi cura del paziente che vede la sua qualità della vita in parte compromessa; ci siamo allora chiesti se gli strumenti dell’ information and communication technology “ICT” possono sgravare il lavoro del caregiver.</p>
 </sec>
 <sec>
  <title>MATERIALI, METODI E RISULTATI</title>
  <p>In primo luogo, per poter comprendere in termini quantitativi, l’impatto della malattia cronica sul caregiver è stato somministrato il questionario “SF 36” sulla qualità della vita a 50 familiari che accudiscono pazienti con patologie croniche. Ho incentrato questo studio a partire da tale analisi, trovando come 
   <italic>primo risultato</italic> che il ruolo di caregiver e i derivanti compiti assistenziali hanno ripercussioni sulla qualità della vita e sulla salute degli stessi: effetti sfavorevoli come depressione, ansia, vissuti di restrizione e “prigionia”, limitazioni nella qualità e quantità del tempo libero, problemi di salute, difficoltà finanziarie ed altro ancora.
  </p>
  <p>In secondo luogo è stata effettuata un’analisi degli strumenti ICT a disposizione del caregiver per migliorare la sua qualità della vita. Innanzitutto sono state effettuate delle interviste a caregiver familiari appartenenti al territorio dell’ASL NA1 per esaminare le loro difficoltà. Inoltre è stato adoperato il materiale bibliografico, e gli opuscoli informativi, per la parte di ricerca empirica; mentre per la parte pratica si è deciso di partecipare ai corsi di formazione online, ai gruppi di supporto ed utilizzare le app presenti sul web per sistema android, esaminando i punti principali su cui vertevano e se rispondevano alle difficoltà rilevate dai caregiver. In base alle interviste effettuate emergono 
   <italic>altri risultati</italic> riguardanti le maggiori difficoltà riscontrate dai caregiver legate ad aspetti della loro vita privata/sociale ed alla sfera emotiva. Tra le risposte emerge il senso di colpa/di inadeguatezza (segnalato da oltre il 50% degli intervistati).
  </p>
 </sec>
 <sec>
  <title>CONCLUSIONI</title>
  <p>Dal mio lavoro è emerso che per agevolare la qualità della vita del caregiver è necessario affrontare, tra l’altro, il suo senso di colpa ed inadeguatezza nell’accudire l’assistito. A tale scopo le risorse di ICT possono offrire un valido aiuto fornendo informazioni sugli aspetti pratici della vita quotidiana di un caregiver e la gestione dello stress; rilasciando anche materiale formativo e personalizzato a seconda della patologia del paziente da accudire.</p>
 </sec>
</abstract>
