<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>A causa della crescita della popolazione, dell’urbanizzazione e dello sviluppo economico, la domanda di acqua dolce nelle aree urbane è in aumento in tutta Europa. Allo stesso tempo, i cambiamenti climatici e l’inquinamento influenzano anche la disponibilità di risorse idriche. La Sicilia, un’isola meridionale dell’Italia, soffre di una crescente scarsità d’acqua e siccità. I bacini d’acqua dolce della Sicilia non sono ben caratterizzati e classificati. Nell’ultimo decennio, sono state segnalate diverse fioriture di 
   <italic>P. rubescens</italic> e 
   <italic>M. aeruginosa</italic>. Queste specie di cianobatteri sono responsabili della produzione di microcistine, le più potenti tra le cianotossine.
  </p>
  <p>Scopo di questo studio è quello di monitorare, attraverso saggi ecotossicologici, la qualità delle acque superficiali siciliane.</p>
 </sec>
 <sec>
  <title>MATERIALI E METODI</title>
  <p>È stato effettuato il monitoraggio annuale con cadenza stagionale di 15 bacini di superficie, tra i 30 esistenti nel territorio siciliano, attraverso test ecotossicologici. il numero complessivo di campioni è stato di 60. Specificatamente, sono stati eseguiti per la tossicità acuta il saggio con 
   <italic>V. fischeri</italic> (15 min) e subacuta con T. 
   <italic>platyurus</italic> (24 h). Su 4 campioni in cui è stata riscontrata una fioritura di cianobatteri è stato condotto anche il saggio di tossicità cronica con 
   <italic>D. magna</italic> (21 giorni). Contestualmente, le concentrazioni di microcistine sono state determinate su tutti i campioni attraverso il saggio immunoenzimatico ELISA.
  </p>
 </sec>
 <sec>
  <title>RISULTATI</title>
  <p>La percentuale di tossicità acuta media è stata del – 7,8% ± 17,3% con valore minimo di -53,6% e valore massimo di 52,6%. La percentuale di tossicità subacuta media è stata del 40,1% ± 23,3% con valore minimo di 5% e valore massimo di 97%. Il saggio con D. magna non ha registrato mortalità in nessuno dei campioni analizzati. La concentrazione media di microcistine è stata di 94 ng/L ± 161 ng/L con valore minimo di 1,7 ng/L e valore massimo di 728 ng/L.</p>
 </sec>
 <sec>
  <title>CONCLUSIONI</title>
  <p>I test con 
   <italic>V. fischeri</italic> e 
   <italic>D. magna</italic> sono influenzati dal numero di cellule di cianobatteri piuttosto che alla concentrazione di tossine. Infatti, l’inibizione della luminosità emessa da 
   <italic>V. fischeri</italic> così come la riproduzione di 
   <italic>D. magna</italic> cresce con l’aumento del numero di cellule di cianobatteri. Invece, il saggio di T. 
   <italic>platyurus</italic> mostra una correlazione positiva con le concentrazioni di microcistine.
  </p>
  <p>L’esecuzione combinata dei test con 
   <italic>V. fischeri</italic> e 
   <italic>T. platyurus</italic> potrebbe rappresentare un utile strumento per il monitoraggio delle acque sia dal punto di vista economico che tecnico.
  </p>
 </sec>
</abstract>
