<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>I 50 anni rappresentano un’età cruciale per la donna: la menopausa comporta numerose trasformazioni biologiche, che determinano una modifica dei fattori di rischio. Inoltre, in questa fase della vita hanno inizio i programmi di screening per tumore della mammella e del colon-retto. In questa fase il rapporto tra la paziente è il Medico di Medicina Generale può essere un elemento dirimente. Questo lavoro vuole valutare la prevalenza di fattori di rischio cardiovascolare e la partecipazione alla campagna vaccinale e alle campagne di screening nella popolazione delle donne in età perimenopausale.</p>
 </sec>
 <sec>
  <title>MATERIALI E METODI</title>
  <p>Nel 2017 è stato condotto uno studio cross-sectional sul territorio dell’ATS Insubria. 12.249 donne di età compresa tra i 50 e i 54 anni sono state arruolate dal loro Medico di Medicina Generale. Per la raccolta dati è stato utilizzato un form con 21 item, tra cui: variabili socio-demografiche, anamnestiche e informazioni cliniche quali l’esecuzione della dose booster del vaccino Tdap (Tetano-difterite-pertosse) negli ultimi dieci anni o l’esecuzione di un PAP-test, una mammografia a una ricerca di sangue occulto nelle feci negli ultimi due anni.</p>
 </sec>
 <sec>
  <title>RISULTATI</title>
  <p>I risultati mostrano la presenza di numerosi fattori di rischio per patologie cardiovascolari, tra cui obesità (10.95%), ipertensione (13.76%), iperlipidemia (11.57%), glicemia 
   <italic>≥</italic> 100 mg/dL (16.97%), scarsa attività fisica (73.49%), fumo di sigaretta (18.28) e storia familiare di patologie cardiovascolari (51.70%). Si registra una partecipazione inferiore al programma di screening per tumore del colon-retto (45.09%), rispetto allo screening per tumore della mammella (85.06%) o per il tumore della cervice uterina (77.16%). La compliance per la dose booster di vaccinazione anti tetano-difterite-pertosse è insufficiente (17.56%). Le analisi hanno evidenziato un’associazione tra storia familiare positiva per patologie cardiovascolari a obesità, ipertensione, iperlipidemia, iperglicemia e abitudine tabagica (p &lt; 0.05).
  </p>
 </sec>
 <sec>
  <title>CONCLUSIONI</title>
  <p>Donne con storia famigliare positiva per patologie cardiovascolari rappresentano una popolazione bersaglio importante per interventi educazionali considerando la prevalenza di fattori di rischio concomitanti. Programmi volti all’aumento dell’adesione ai programmi vaccinali e ai programmi di screening dovrebbero essere implementati. Considerando il periodo perimenopausale un momento di vita in cui le donne ricorrono maggiormente all’assistenza primaria, il Medico di Medicina Generale può giocare un ruolo cruciale nel raggiungimento di questi obiettivi.</p>
 </sec>
</abstract>
