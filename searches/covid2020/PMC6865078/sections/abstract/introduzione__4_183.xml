<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Negli ultimi anni in Europa sono stati segnalate oltre 120 casi di infezioni invasive da Mycobacterium chimaera (M. chimaera) associate all’utilizzo di dispositivi di raffreddamento/riscaldamento (HCU) necessari per la regolazione della temperatura del sangue in circolazione extra-corporea (CEC) durante l’esecuzione di interventi cardiochirurgici. La trasmissione avviene tramite l’aerosol contenente M. chimaera, normalmente ubiquitario, proveniente dall’acqua dei serbatoi dei dispositivi HCU. Scopo dello studio è presentare l’esperienza dell’Istituto Ospedaliero della Fondazione Poliambulanza di Brescia, per la prevenzione dell’infezione in pazienti sottoposti a procedure in CEC.</p>
 </sec>
 <sec>
  <title>MATERIALI E METODI</title>
  <p>Lo studio ha previsto: 
   <list list-type="bullet">
    <list-item>
     <p>monitoraggio microbiologico su acqua ed aria;</p>
    </list-item>
    <list-item>
     <p>indagine epidemiologica retrospettiva.</p>
    </list-item>
   </list>
  </p>
  <p>I campioni di acqua del volume di 1 litro sono raccolti in contenitori sterili secondo metodologia standard, dalla rete idrica che rifornisce l’acqua per il riempimento degli HCU della ditta Terumo e direttamente dal dispositivo. I campioni d’aria sono raccolti nelle condizioni 
   <italic>at rest</italic> ed 
   <italic>in operational</italic>, attraverso prelievo a distanza di 30 cm dalla griglia di emissione dell’aria dello strumento. L’aria, al volume di 500 l/min, è direttamente concentrata in terreni di coltura M7H10.
  </p>
  <p>L’indagine retrospettiva ha previsto l’identificazione di tutti i pazienti sottoposti a procedure cardiochirurgiche tramite la ricerca delle schede di dimissione ospedaliera (SDO) dal 2012 ad oggi con riferimento ai codici ICD9-CM 35.1x, 35.2x, e l’individuazione dei pazienti deceduti con diagnosi di infezione/setticemia o complicanza da dispositivo: Codici ICD9-x A418, A419, I330, I339, I38, I398, T826, T827, T829, T857; secondo indicazioni ministeriali. È stata inoltre condotta l’analisi delle richieste al laboratorio delle segnalazioni di tutti gli isolamenti positivi o sospetti per infezione da micobatteri mediante la raccolta delle richieste interne sui pazienti ricoverati e sottoposti alle suddette procedure.</p>
 </sec>
 <sec>
  <title>RISULTATI</title>
  <p>L’indagine retrospettiva, condotta su 1721 pazienti che sono stati sottoposti a procedure cardiochirurgiche in CEC non ha rilevato casi pregressi. L’analisi microbiologica ha avuto esito negativo.</p>
 </sec>
 <sec>
  <title>CONCLUSIONI</title>
  <p>È importante rilevare che in condizioni particolari di fragilità come le procedure eseguite in CEC, sebbene eseguite con macchinari diversi da quelli segnalati in dispositivo vigilanza internazionale, microorganismi ambientali ubiquitari come M. chimaera possano determinare esiti importanti, data l’elevata mortalità e morbosità dell’infezione stessa. I nostri risultati di sorveglianza sono negativi ma per il mantenimento di un elevato profilo di sicurezza viene predisposto e continuamente implementato il piano della nostra Direzione Sanitaria per la riduzione del rischio nell’attività del servizio di perfusione cardiochirurgico.</p>
 </sec>
</abstract>
