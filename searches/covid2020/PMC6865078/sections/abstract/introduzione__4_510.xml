<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Lo screening degli individui asintomatici per malattie neoplastiche maligne del colon retto rappresenta uno strumento fondamentale a disposizione del SSN per ridurre la mortalità di suddette patologie. Lo scopo di questo studio è analizzare la distribuzione delle lesioni rilevate nella popolazione sottoposta a screening nella provincia de L’Aquila.</p>
 </sec>
 <sec>
  <title>MATERIALI E METODI</title>
  <p>Sono stati analizzati i risultati relativi alla popolazione invitata dal 01/01/2015 al 31/12/2018, residente nel territorio di competenza della Asl1, in fascia di età target; i pazienti positivi al FOBT come esame di primo livello venivano invitati ad eseguire una pancolonscopia di secondo livello. Sono stati esclusi i pazienti che hanno firmato il dissenso, che hanno eseguito la colonscopia privatamente o che l’avevano già effettuata nei mesi antecedenti, selezionando così una popolazione di 938 pazienti, 53% di sesso maschile e 47% femminile.</p>
 </sec>
 <sec>
  <title>RISULTATI</title>
  <p>Il 43% delle colonscopie è risultato negativo per lesioni precancerose; nel 24% si sono rinvenuti adenomi iniziali, nel 27% adenomi avanzati e nel 6% neoplasie maligne. Il 56% dei negativi appartiene al sesso femminile mentre per le lesioni sopracitate, la preponderanza è nel sesso maschile. Si è evidenziata una diversa distribuzione delle lesioni per fasce d’età, con una maggiore incidenza delle stesse nel secondo decennio del ventennio screenato secondo linee guida: della totalità dei cancri, il 35% incide nella fascia 60-64 anni, mentre, il 44% del totale degli adenomi avanzati nella fascia 65-69 anni. Il tasso di negatività, che ammonta rispettivamente a 53% e 50% nelle fasce 50-54 e 55-59, scende rispettivamente a 42% e 34% nelle fasce 60-64 e 65-69.</p>
  <p>Si è rilevato un incremento relativo all’incidenza degli adenomi avanzati, che nel 2015 costituivano il 25,73% della totalità delle lesioni diagnosticate per salire al 30,14% nel 2018; un decremento per i cancri: dal 7,05% del 2015 al 5,79% del 2018.</p>
  <p>Si evince anche un miglioramento sui tempi di attesa: se nel 2015 tra esame di primo e secondo livello si attendevano in media 71 giorni con intervallo di confidenza tra 68 e 75, nel 2018 si scende a 38 con IC tra 36 e 41.</p>
 </sec>
 <sec>
  <title>CONCLUSIONI</title>
  <p>Nella popolazione sottoposta a colonscopia si può evidenziare una maggior presenza delle lesioni neoplastiche nel sesso maschile e nelle fasce di età piu longeve, con un aumento per quel che riguarda gli adenomi avanzati; si può quindi affermare che è auspicabile l’estensione oltre i 70 anni per lo screening del colon retto anche nel nostro territorio.</p>
 </sec>
</abstract>
