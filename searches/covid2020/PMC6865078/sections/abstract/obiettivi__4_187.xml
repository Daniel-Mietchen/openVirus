<?xml version="1.0" encoding="UTF-8"?>
<abstract>
 <sec>
  <title>OBIETTIVI</title>
  <p>Aderendo alle strategie d’intervento 2016-2019 dell’Accordo Stato Regioni su “Valutazioni delle criticità nazionali in ambito nutrizionale” il progetto si propone di sperimentare un “Percorso integrato di nutrizione preventiva e clinica” per ridurre I tempi di attesa e migliorare l’appropriatezza delle prestazioni tramite una rete di professionisti territorio-ospedale.</p>
 </sec>
 <sec>
  <title>MATERIALI E METODI</title>
  <p>I Percorsi di Dietetica Preventiva svolti da dietiste del Servizio Igiene Alimenti e Nutrizione prevedono 2 incontri, gratuiti, in piccoli gruppi (max 20 persone) presso le Case della Salute.</p>
  <p>
   <italic>Criteri di inclusione</italic>: soggetti con stili alimentari e di vita a rischio per patologie croniche non trasmissibili età 18-75 anni, BMI 20-35, utenti dei Percorsi Diagnostico Terapeutici Assistenziali post-Infarto Miocardio Acuto, Scompenso e Diabete. Inviano al percorso medici di famiglia, specialisti ospedalieri e territoriali.
  </p>
 </sec>
 <sec>
  <title>RISULTATI</title>
  <p>Nel periodo febbraio 2018 - maggio 2019 sono stati realizzati 27 percorsi in 6 Case della Salute dell’Az. USL di Bologna. Il 61% ha ottenuto l’iscrizione entro 60 giorni dalla prenotazione a fronte di precedenti attese di diversi mesi. Si sono iscritti 565 soggetti, 419 si sono presentati al 1° incontro e 338 hanno completato il percorso (81%).</p>
  <p>Ai partecipanti viene somministrato un questionario che indaga abitudini alimentari ed attività fisica ad inizio percorso, che si è ritenuto opportuno riproporre dopo 3 mesi per verificare le modifiche dei comportamenti.</p>
  <p>In 90 pazienti che hanno completato il percorso è stato sperimentato un questionario on line inviato tramite posta elettronica a 3 mesi da fine percorso garantendo in risposta la valutazione ed eventuali suggerimenti per sostenere il cambiamento. Dei soggetti coinvolti hanno risposto in 24 e di questi 17 hanno migliorato almeno un punto dei 14 item previsti.</p>
 </sec>
 <sec>
  <title>CONCLUSIONI</title>
  <p>La proposta di dietetica preventiva, superata l’iniziale diffidenza dei medici di famiglia, ha ottenuto una buona adesione da parte degli utenti dimostrata dall’elevata percentuale di completamento del percorso, da rilevare la riduzione dei tempi d’attesa, ulteriormente riducibili se si è disponibili ad aderire a percorsi in case della salute diverse da quella di residenza. Fondamentale la liberazione di risorse per la dietologia ospedaliera da dedicare ai casi più complessi. Migliorabile la mancata disdetta in caso di impossibilità a partecipare agli incontri che potrebbe essere incentivata con un piccolo ticket attualmente non previsto per attività di prevenzione. Da migliorare la modalità di raccolta dei questionari sulle abitudini alimentari e di vita, indispensabili a misurare l’efficacia dell’intervento.</p>
 </sec>
</abstract>
