<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nell’ambito del Risk Management occorre prevedere l’introduzione di misure di salvaguardia e protocolli specifici per la prevenzione delle infezioni correlate all’assistenza (ICA) che rappresentano una sfida cruciale nella gestione degli assistiti e della sicurezza delle cure.</p>
 </sec>
 <sec>
  <title>METODI</title>
  <p>Sulla base dei lavori disposti dalla Commissione Rischio Clinico e lotta alle ICA, con l’introduzione del nuovo PARM prima, e successivamente del PAICA, presso l’Ospedale Cristo Re di Roma, è stato avviato da Marzo 2018 un 
   <italic>sistema di Alert</italic> microbiologico per i germi definiti sentinella. In breve, all’atto dell’isolamento, il laboratorio analisi procede a darne comunicazione per via telefonica e mail a tutte le professionalità interessate dallo specifico all’alert; l’infettivologo, entro 24 ore verifica l’appropriatezza della terapia antimicrobica empirica, imposta la mirata ad antibiogramma refertato e supervisiona col coordinatore infermieristico l’osservanza delle procedure di isolamento. Unitamente al 
   <italic>sistema di Alert</italic>, in aree critiche vengono effettuati tamponi di sorveglianza nasale, faringeo e rettale all’ingresso a tutti i pazienti per MRSA, Pseudomonas MDR e KPC.
  </p>
 </sec>
 <sec>
  <title>RISULTATI</title>
  <p>Nel periodo di osservazione (marzo 2018-marzo 2019) sono stati segnalati 312 germi alert (240 responsabili di infezioni, e 72 colonizzazioni da tamponi rettale o faringeo); ed effettuate di conseguenza 536 consulenze infettivologiche. Le infezioni da MDR sono state isolate nel 2,8% dei ricoveri per acuti in un anno, il germe maggiormente presente è stato l’MRSA (7,17 pz ogni 1.000). Dai dati preliminari si è rilevato che nel corso dei mesi, sebbene la prevalenza totale di isolamenti aumenti costantemente (2,28 infezioni/100 pz a marzo 2018 a 3,86/100 pz di marzo 2019) si è ridotta la prevalenza delle infezioni da KPC (6,09/1.000 pz a marzo 2018 vs 3,09) e pseudomonas MDR (9/1.000 pz vs 6,17). Si sono, inoltre, confrontati i consumi grezzi di antibiotici degli anni 2017 e 2018 per valutare l’impatto del modello sulla spesa farmaceutica da cui si è osservata nel 2018 una riduzione dell’utilizzo di: piperacillina/tazobactam (da 64 a 51 fl/100 ricoveri), colimicina (76 vs 67 fl/100 ricoveri), fluorochinolonici (31,1 vs 27,3 fl/100 ricoveri) e glicopeptidi (124 vs 7,2 fl/100 ricoveri).</p>
 </sec>
 <sec>
  <title>CONCLUSIONI</title>
  <p>L’attività di sorveglianza multidisciplinare coinvolgendo medici specialisti (infettivologi, internisti, intensivisti, igienisti, patologi clinici, microbiologi) infermieri, tecnici, farmacisti, biologi, crea un gruppo di lavoro funzionale, altamente competente con operatività tempestiva. Tali caratteristiche, come i dati evidenziano, permettono un approccio combinato di sorveglianza+alert+antimicrobial stewardship che porta ad una riduzione effettiva della prevalenza di G-MDR; a una diminuzione della durata delle terapie empiriche ed una conseguente riduzione del consumo di molecole ad ampio spettro nonché all’evidenza che i patogeni sottoposti alla sola segnalazione alert in assenza dello screening non si modificano.</p>
 </sec>
</abstract>
