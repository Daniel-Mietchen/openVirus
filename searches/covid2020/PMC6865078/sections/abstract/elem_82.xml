<?xml version="1.0" encoding="UTF-8"?>
<abstract>
 <p>La ricerca accademica e gli interventi normativi in ambito di emergenze per la salute pubblica hanno avuto un notevole impulso nell’ultimo decennio.</p>
 <p>La prima e più completa concettualizzazione di preparazione alle emergenze per la salute pubblica o 
  <italic>“public health emergency preparedness”</italic> (
  <italic>PHEP</italic>), si deve al lavoro di Christoper Nelson 
  <italic>et al</italic>, che nel 2007 l’hanno definita come “
  <italic>l’abilità dei Sistemi Sanitari e di Salute Pubblica, delle comunità e degli individui di prevenire, proteggersi, rispondere velocemente e ristabilirsi in caso di emergenze sanitarie, in particolare in quelle in cui la scala, le tempistiche o l’imprevedibilità minacciano di sopraffare le normali abilità di risposta del Sistema. La PHEP richiede un continuo e coordinato processo di pianificazione e implementazione che si focalizza sulla misurazione delle performance e sull’avviare eventuali azioni correttive</italic>” 
  <sup>
   <xref rid="art083_ref1" ref-type="bibr">1</xref>
  </sup>.
 </p>
 <p>Questa definizione fa leva sul concetto di sistema e sulla necessità di sinergia tra la complessa rete di individui e organizzazioni che svolgono ruoli critici nella creazione delle condizioni per il mantenimento e il ripristino della salute: non solo istituzioni centrali e locali rivolte all’assistenza sanitaria, ma anche agenzie di protezione e sicurezza civile, amministrazioni cittadine, accademia, imprese, media e tutte le altre organizzazioni pubbliche e private che, pur essendo entità separate, in caso di eventi critici per una comunità devono coordinarsi integrando le proprie competenze.</p>
 <p>Nel 2013, l’Unione Europa (UE) si è formalmente impegnata per uniformare i livelli di 
  <italic>PHEP</italic> all’interno e tra gli Stati Membri, adottando la Decisione numero 1082 sulle “minacce transfrontaliere per la salute”, indicate come qualsiasi evento capace di costituire un’emergenza sanitaria pubblica di portata internazionale, in linea con quanto definito dalle 
  <italic>International Health Regulations</italic> (
  <italic>IHR</italic>) 
  <sup>
   <xref rid="art083_ref2" ref-type="bibr">2</xref>
  </sup>.
 </p>
 <p>Sotto la supervisione del Centro Europeo per la Prevenzione e il Controllo delle Malattie (
  <italic>European Centre for Disease Prevention and Control - ECDC</italic>) e sulla base di precedenti esperienze realizzate negli Stati Uniti, sono state conseguentemente avviate iniziative mirate a identificare i 
  <italic>gap</italic> specific di 
  <italic>PHEP</italic> all’interno dell’UE. Un primo risultato è stato lo sviluppo di un 
  <italic>Logic Model</italic> europeo, ovvero un quadro di riferimento concettuale contenente le aree prioritarie su cui intervenire per potenziare i livelli organizzativi e di risposta alle emergenze dei vari Paesi Membri 
  <sup>
   <xref rid="art083_ref3" ref-type="bibr">3</xref>
  </sup>.
 </p>
 <p>Il 
  <italic>framework</italic> adottato effettua una distinzione tra 
  <italic>capacities e capabilities:</italic> le prime costruiscono le risorse infrastrutturali, politiche, di personale a disposizione di un sistema sanitario; le seconde, strettamente dipendenti dalle prime, rappresentano invece le “funzioni” essenziali di sistema che devono essere garantite in caso di risposta a un’emergenza e che devono essere definite in modo coerente per tutti i Paesi Membri.
 </p>
 <p>Il 
  <italic>Logic Model</italic> è stato successivamente tradotto in un 
  <italic>Competency Model</italic>, documento che descrive nel dettaglio l’insieme strutturato delle competenze, delle conoscenze e delle abilità necessarie per gli esperti che si occupano di 
  <italic>PHEP</italic> a livello locale, nazionale ed Europeo 
  <sup>
   <xref rid="art083_ref4" ref-type="bibr">4</xref>
  </sup>.
 </p>
 <p>Nel 2017, infine, anche l’Organizzazione Mondiale della Sanità (
  <italic>World Health Organization</italic> - 
  <italic>WHO</italic>) ha realizzato uno 
  <italic>strategic framework</italic> sulla 
  <italic>PHEP</italic>, mettendo ulteriormente in risalto la necessità di un linguaggio e un approccio internazionale condiviso per la gestione delle emergenze sanitarie 
  <sup>
   <xref rid="art083_ref5" ref-type="bibr">5</xref>
  </sup>.
 </p>
 <p>Nel 
  <italic>Logic Model</italic> dell’UE le 
  <italic>capabilities</italic> sono raggruppate in 5 macro-aree: individuazione e valutazione dell’emergenza; sviluppo, adattamento e implementazione di politiche; servizi sanitari; comunicazione e coordinamento tra gli attori coinvolti nella risposta; comunicazione del rischio rivolto alla popolazione (
  <italic>emergency risk communication</italic> - ERC).
 </p>
 <p>Con due aree focalizzate sul tema, la comunicazione, pur declinata in modo differente, assume un ruolo centrale nelle risposte alle emergenze.</p>
 <p>In particolare, la comunicazione del rischio rivolto alla popolazione (
  <italic>emergency risk communication</italic> - 
  <italic>ERC</italic>) costituisce l’area più delicata e di difficile gestione, essendo cruciale nel rispondere alle preoccupazioni, alle paure e ai bisogni della popolazione.
 </p>
 <p>Più nello specifico, secondo la definizione adottata dalla WHO, l’ERC consiste nello scambio in tempo reale di informazioni, consigli e opinioni tra gli esperti o funzionari responsabili della gestione dell’emergenza e le persone che si ritrovano ad affrontare un pericolo per la loro sopravvivenza, salute o benessere economico-sociale.</p>
 <p>All’interno di quest’area, il 
  <italic>Logic Model</italic> dell’UE identifica 4 
  <italic>capabilities</italic> chiave che ogni sistema deve garantire affinché tutti i soggetti a rischio siano in grado di prendere decisioni informate per mitigare gli effetti del pericolo e intraprendere azioni protettive e preventive. 
  <list list-type="order">
   <list-item>
    <p>Affrontare le disuguaglianze nella comunicazione, ovvero riconoscere e gestire le differenze riguardo al modo in cui un messaggio viene ricevuto, elaborato e attuato a causa delle diverse caratteristiche demografiche, socioeconomiche e culturali della popolazione colpita dall’emergenza. Queste disuguaglianze possono comportare alterazioni nel livello di percezione del rischio e nell’acquisizione di conoscenze durante le fasi più critiche dell’emergenza, influenzando potenzialmente il rispetto dei comportamenti raccomandati e di conseguenza gli esiti di salute sugli individui.</p>
    <p>Il sistema deve essere pertanto preparato ad utilizzare contenuti appropriati, linguaggi semplici, e canali di comunicazione affidabili tra i gruppi di popolazione, predisponendo strategie per superare le barriere linguistiche, culturali e sociali quando necessario.</p>
   </list-item>
   <list-item>
    <p>Utilizzare l’ascolto dinamico, raccogliere attivamente informazioni attendibili e gestire le voci e le notizie non confermate. Si tratta di sapere preparare e diffondere messaggi affidabili, collaborando con più realtà e utilizzando canali e messaggistica appropriati.</p>
    <p>Come sottolineato nel 
     <italic>Logic Model</italic>, la comunicazione è un processo a due vie costituito, da un lato, da annunci alla popolazione, dall’altro dal monitoraggio delle informazioni diffuse dai 
     <italic>media</italic> tradizionali, dai 
     <italic>social media</italic> e altri canali e dalla valutazione su come queste vengono recepite.
    </p>
    <p>L’ascolto dinamico è pertanto quell’insieme di processi relativi alla comprensione delle reazioni e delle preoccupazioni della popolazione essenziali per adattare i messaggi in funzione delle necessità specifiche.</p>
    <p>Durante la pandemia di H1N1 del 2009, ad esempio, gli Stati Membri hanno compreso che la popolazione, oltre che per i possibili effetti della malattia, era preoccupata per le scorte insufficienti di antivirali e vaccini. Ciò ha portato i responsabili della sanità pubblica a diffondere rassicurazioni sulla disponibilità delle forniture.</p>
   </list-item>
   <list-item>
    <p>Comunicare il rischio in modo accurato, trasparente e tempestivo, tenendo conto dell’incertezza e delle percezioni del rischio delle popolazioni. Per riuscirvi, è necessario trovare un compromesso tra accuratezza e tempestività. Coloro che hanno un ruolo attivo nella gestione delle emergenze spesso sentono l’esigenza di rispondere rapidamente ai timori della popolazione, per evitare che si crei panico e confusione. Ciò avviene soprattutto in situazioni in cui la preoccupazione pubblica è elevata ma il rischio effettivo è basso, come è accaduto negli Stati Uniti e in Europa durante l’epidemia di Ebola. Tuttavia, comunicare troppo rapidamente in assenza di informazioni complete può creare confusione nella popolazione in un secondo momento se il messaggio originale deve essere successivamente adattato a causa della modifica dello scenario emergenziale. Occorre dunque evitare ritardi nel rilascio di informazioni, ma al contempo bisogna saper riconoscere le area di incertezza limitandosi a fornire notizie verificate e a basso grado di variabilità. In caso contrario, potrebbe verificarsi una repentina perdita di credibilità nei confronti delle istituzioni, con un conseguente aumento di complessità nelle operazioni di risposta.</p>
   </list-item>
   <list-item>
    <p>Promuovere e mantenere la fiducia, inviando con regolarità messaggi che mettano in evidenza l’affidabilità nel modo in cui i responsabili dei servizi gestiscono l’emergenza. Si tratta di una funzione strategica, tanto che diverse evidenze hanno dimostrato come alti livelli di fiducia nel governo siano stati associate ad un maggiore rispetto dei comportamenti raccomandati, come osservato nei Paesi Bassi durante la pandemia di H1N1. Oltre ad identificare le fonti di informazione ritenute affidabili dal pubblico (media, funzionari pubblici, leader della comunità), alti livelli di fiducia possono essere costruiti nelle fasi inter-emergenziali fornendo informazioni sui ruoli e le responsabilità delle varie organizzazioni coinvolte nelle risposte.</p>
   </list-item>
  </list>
 </p>
 <p>Gli aspetti essenziali della ERC identificati dalle 
  <italic>capabilities</italic> dal 
  <italic>Logic Model</italic> coincidono, seppur con una diversa organizzazione, con quelli presenti nelle 
  <italic>guidelines</italic> della WHO pubblicati nel 2018 
  <sup>
   <xref rid="art083_ref6" ref-type="bibr">6</xref>
  </sup>.
 </p>
 <p>Queste ultime pongono un accento specifico sulla necessità di coinvolgere il numero maggiore possibile di 
  <italic>stakeholders</italic> sia per costruire appositi piani di comunicazione in fase pre-emergenziale, sia per identificare nelle prime fasi delle emergenze le figure di cui la comunità locali possono fidarsi in modo da costruire relazioni con loro e coinvolgerli nel processo decisionale per garantire che gli interventi siano collaborativi e contestualmente appropriati.
 </p>
 <p>In un contesto sociale sempre più connesso, la capacità comunicativa di un sistema costituisce in ultima analisi un elemento di importanza pari alle sue risorse strutturali. Gli attori coinvolti nelle emergenze devono essere consapevoli dell’importanza di una comunicazione regolare, chiara e affidabile che tenga in considerazione le esigenze della popolazione e le barriere che possono presentarsi.</p>
 <p>Nei prossimi anni sarà fondamentale insegnare competenze di base in ambito di ERC ai professionisti della salute, in modo che a livello locale, nazionale e internazionale si consolidino pratiche standardizzate e condivise capaci di mettere i sistemi impegnati nella PHEP nelle condizioni di rispondere con efficienza ed efficacia alle principali emergenze per la salute pubblica.</p>
</abstract>
