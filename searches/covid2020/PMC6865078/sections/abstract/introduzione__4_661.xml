<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Lo stato di salute di una popolazione subisce continui cambiamenti, in quanto si modificano gli stili di vita e i fattori di rischio ai quali essa è esposta, ed è oggetto di preminente interesse della ricerca in Sanità Pubblica. Tuttavia, ci sono pochi studi sulle aree tematiche e sulle caratteristiche dei lavori di ricerca in Sanità Pubblica. Il presente contributo ha lo scopo di valutare l’evoluzione che la ricerca italiana in Sanità Pubblica ha avuto negli ultimi 25 anni nel nostro Paese.</p>
 </sec>
 <sec>
  <title>MATERIALI E METODI</title>
  <p>È stato condotto uno studio osservazionale retrospettivo che ha incluso tutti i contributi contenuti negli Abstract Book dei Congressi nazionali della Società Italiana di Igiene (SItI) degli anni 1994, 2000, 2006, 2012, 2017. Sono state definite 22 principali aree tematiche oggetto di studio in Sanità Pubblica.</p>
  <p>Lo studio è stato svolto dagli specializzandi delle Scuole di Specializzazione in Igiene e Medicina Preventiva di Brescia e Novara.</p>
 </sec>
 <sec>
  <title>RISULTATI</title>
  <p>Si è osservata una forte dispersione della ricerca sulle diverse aree tematiche. Considerando l’intero arco temporale oggetto di studio, le aree tematiche più rappresentate nella ricerca igienistica, con una frequenza pressoché costante nel tempo, sono risultate: organizzazione sanitaria (13,0%), ambiente e salute (10,6%) e malattie infettive (10,1%). Sono sempre poco rappresentati (&lt; 1%): salute mentale, burnout e stress psicologico lavorativo, gravidanza e allattamento, malattie metaboliche, malattie respiratorie. Si è visto un progressivo calo degli studi riguardanti la sicurezza alimentare dal 1994 (11,0%) al 2017 (4,6%). L’HTA è stato sempre poco affrontato (mediana: 1,2%), ma ha avuto un picco nel 2006 (6,6%). La formazione e comunicazione è sempre stato un tema di grande interesse (mediana: 9,8%). Le vaccinazioni, dopo un iniziale calo dal 1994 (7,2%) agli anni 2000 e 2006 (rispettivamente 5.5% e 6.0%) hanno subito un nuovo incremento nel 2017 (9,9%).</p>
 </sec>
 <sec>
  <title>CONCLUSIONI</title>
  <p>Organizzazione sanitaria, ambiente e salute e malattie infettive sono le aree tematiche di maggiore interesse per gli igienisti italiani dal 1994 ad oggi. L’incremento dei lavori riguardanti i vaccini negli ultimi anni è verosimilmente da ricondurre all’acceso dibattito sociale di cui questa tematica è attualmente oggetto.</p>
 </sec>
</abstract>
