<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>All’aumento del carico di lavoro nella nostra principale struttura vaccinale, Palazzina G dell’ex Ospedale Psichiatrico di via Rizzeddu in Sassari dovuto all’introduzione: del PNPV 2017/2019, della Legge 119/2017 e dell’Anagrafe Vaccinale Informatizzata (AVACS), si aggiungeva la chiusura di due ambulatori periferici per mancanza di personale, con un aggravio per la sede centrale di oltre 30.000 abitanti.</p>
  <p>Le sedi vaccinali chiuse, Sorso e Valledoria, gestite dalla stessa equipe sanitaria, garantivano 4 giorni di apertura settimanale: 3 presso la sede di Sorso ed 1 presso quella di Valledoria.</p>
  <p>Alla loro soppressione si è ovviato, ormai da quasi un anno, aprendo un ambulatorio dedicato presso la sede centrale di Sassari.</p>
  <p>Le distanze dei centri in questione non sono paragonabili, se infatti Sorso e Sennori distano da Sassari meno di 10 km, Valledoria, Viddalba e Santa Maria Coghinas ne distano oltre 40.</p>
  <p>Abbiamo voluto misurare il disagio di tali popolazioni in seguito all’accentramento delle strutture vaccinali.</p>
 </sec>
 <sec>
  <title>MATERIALI E METODI</title>
  <p>Formulazione di un questionario strutturato costituito da 10 domande chiuse a risposta multipla a parziale autonomia semantica e da una sezione socio-anagrafica.</p>
  <p>Delle dieci domande una parte dedicate ad accertare il grado di soddisfazione relativamente alle modalità per prenotazione e tempi di attesa, alcune per la valutazione della nuova sede e sugli orari di apertura, organizzazione degli spazi e degli ambulatori e una terza parte relativa al rapporto con il personale sanitario. Il questionario verrà somministrato a tutti gli utenti che accedono all’ ambulatorio vaccinale in un periodo di 3 mesi.</p>
  <p>L’ambulatori vaccinale in questione verrà distinto con un codice numerico per individuare l’utenza: 04 - Ambulatorio Sorso/Valledoria accentrato, orario antimeridiano.</p>
  <p>I questionari in forma anonima verranno immessi dall’utente in apposito contenitore, svuotato giornalmente e numerati in progressione; nel mese di settembre verranno sottoposti all’analisi.</p>
 </sec>
 <sec>
  <title>RISULTATI</title>
  <p>La valutazione dei risultati è ancora parziale, si rimanda al poster.</p>
 </sec>
 <sec>
  <title>CONCLUSIONI</title>
  <p>La chiusura di ambulatori vaccinali periferici non è mai indolore, anche in termini di coperture. Nel nostro caso vogliamo renderci conto di quanto lo spostamento dalla sede storica, non sempre facile e agevole, incida sulla qualità percepita del servizio offerto e se veramente tale fattore viene considerato totalmente negativo a fronte di una migliore qualità di altre componenti dell’organizzazione.</p>
 </sec>
</abstract>
