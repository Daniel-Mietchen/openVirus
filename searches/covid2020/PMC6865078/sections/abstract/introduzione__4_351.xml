<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Ancor prima dell’avvio della vaccinazione antivaricella alcuni studi avevano dimostrato l’innalzamento dell’età di prima infezione. Successivamente, le non ottimali coperture per questa vaccinazione hanno comportato un’accentuazione di tale fenomeno. L’elevato rischio di diffusione a pazienti non immuni e l’incremento di forme gravi/complicate di varicella negli adulti, impongono lo screening degli Operatori Sanitari e la vaccinazione dei sieronegativi per i quali Varicella, Morbillo, Parotite, Rosolia costituiscono un rischio occupazionale.</p>
 </sec>
 <sec>
  <title>MATERIALI E METODI</title>
  <p>In un reparto ad alta intensità di un P.O. dell’ASL Lecce nella primavera del 2019 si sono osservati n. 2 casi di varicella in 2 operatori sanitari (Infermieri professionali).</p>
  <p>Dopo indagine epidemiologica, il Medico Competente del P.O. ha disposto a tutti gli Operatori Sanitari esposti, l’effettuazione dello screening per varicella. La ricerca degli anticorpi è stata effettuata con tecnologia immunoenzimatica e i risultati riportati come “negativo”, “dubbio”, “positivo”. Ai sieronegativi è stata proposta la vaccinazione.</p>
 </sec>
 <sec>
  <title>RISULTATI</title>
  <p>L’indagine epidemiologica ha evidenziato: 
   <list list-type="bullet">
    <list-item>
     <p>caso indice un paziente affetto da Herpes Zoster;</p>
    </list-item>
    <list-item>
     <p>complessivamente n. 43 contatti stretti: 8 sul territorio (famiglia/amici), 35 operatori sanitari.</p>
    </list-item>
   </list>
  </p>
  <p>L’adesione allo screening negli operatori sanitari è risultata insufficiente (19 = 54,3%); il 45,7% degli interessati non l’ha eseguito neanche dopo sollecito. Tra quelli che lo hanno effettuato il 73,7% (14) è risultato immune, il 26,3% (5) non immune.</p>
  <p>Solo 2 operatori sanitari (familiari di un caso), hanno effettuato la vaccinazione post-esposizione in attesa dell’esito sierologico. Uno dei due, risultato successivamente positivo per IgM, ha manifestato una forma lieve di malattia. I restanti Operatori sieronegativi non hanno aderito alla vaccinazione.</p>
  <p>I contatti familiari (n. 8), dapprima rifiutavano la vaccinazione post-esposizione; di questi soggetti 2 divenivano sintomatici (1 bambino 5 aa. vaccinato con 1 dose e un adulto con ricordo anamnestico positivo). Alla riproposizione della vaccinazione aderivano altri 4 soggetti e 2 rifiutavano riferendo ricordo di malattia.</p>
 </sec>
 <sec>
  <title>CONCLUSIONI</title>
  <p>Il cluster descritto conferma l’innalzamento dell’età di prima infezione per varicella. L’adozione di misure igienico-sanitarie rigorose nell’assistenza dei pazienti con Herpes Zoster risulta fondamentale per minimizzare il rischio di contagio di soggetti non immuni per varicella.</p>
  <p>Lo screening routinario negli operatori sanitari s’impone all’atto dell’assunzione insieme all’offerta attiva della vaccinazione ai sieronegativi, per un’attenta valutazione dell’idoneità all’attività lavorativa e per le possibili implicazioni sotto il profilo del risk management ciò anche nella post-esposizione. L’esperienza conferma altresì la scarsa attendibilità del ricordo anamnestico per malattia e l’utilità della profilassi post-esposizione che, se tempestivamente effettuata, consente anche ai soggetti contagiati di manifestare forme pauci-sintomatiche.</p>
 </sec>
</abstract>
