<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La Sicilia soffre di una crescente scarsità d'acqua e siccità. Fondamentale è l’utilizzo di tutte le fonti di approvvigionamento idriche presenti nel territorio per soddisfare i fabbisogni della popolazione. Tuttavia, non si ha un quadro sulla qualità delle acque degli invasi e quale di queste siano idonee al consumo umano. Nell’ultimo decennio, le fioriture di 
   <italic>P. rubescens</italic> e 
   <italic>M. aeruginosa</italic>, cianobatteri che possono produrre tossine sono state frequenti, con possibili effetti tossici sulla salute umana e sull’ambiente.
  </p>
  <p>Scopo di questo studio è stato quello di identificare i bacini idrici superficiali siciliani idonei per l'uso a scopo potabile e costruire un modello predittivo per le fioriture di 
   <italic>P. rubescens</italic> e 
   <italic>M. aeruginosa</italic>.
  </p>
 </sec>
 <sec>
  <title>MATERIALI E METODI</title>
  <p>È stato effettuato il monitoraggio di 15 bacini di superficie siciliani attraverso analisi stagionali chimico-fisiche e microbiologiche delle acque in accordo al D.Lgs. 152/2006. Inoltre, sono state analizzate le concentrazioni di microcistine attraverso saggio immunoenzimatico. Tutti i dati sono stati elaborati mediante Analisi delle Componenti Principali.</p>
 </sec>
 <sec>
  <title>RISULTATI</title>
  <p>Le concentrazioni di metalli pesanti sono tutte al di sotto dei valori di riferimento. Solo alluminio e ferro sono presenti spesso in grandi concentrazioni. Il 100% degli invasi risulta fortemente contaminato da batteri di origine fecale, spesso accompagnato da alti livelli di azoto totale e di fosforo. Nel 50% delle dighe esaminate è stata riscontrata la presenza di diverse specie di cianobatteri. In particolare, è stata rilevata una fioritura di 
   <italic>P. rubescens</italic> e 
   <italic>M. aeruginosa</italic> in una delle dighe in esame. Le concentrazioni di microcistine rilevate in tutti i campioni in esame sono al di sotto del limite di riferimento del WHO (&lt;1,0 µg/L). Il biplot di distanza della PCA ha mostrato che le dighe interessate nell’ultimo decennio da fioriture di cianobatteri potenzialmente tossici sono raggruppate e significativamente influenzate dal pH e dai tenori di N, Fe, Al, V, Mn, F, Mn, Cl, Ca e Nitriti.
  </p>
 </sec>
 <sec>
  <title>DISCUSSIONI E CONCLUSIONI</title>
  <p>La qualità chimica dei bacini idrici di superficie delle acque siciliane è buona mentre quella microbiologica potrebbe essere migliorata con trattamenti adeguati e una gestione migliore delle acque reflue immesse nelle acque superficiali. La presenza di microcistine non rappresenta attualmente un rischio elevato per la salute umana e ambientale ma vanno tenute sotto controllo le fioriture nei laghi interessati; a questo scopo, l'analisi PCA sembra essere un modello predittivo utilizzabile. In conclusione, molti degli invasi la cui acqua è attualmente utilizzata a scopo irriguo sembrerebbe idonea all’utilizzo per scopi umani, previo trattamento per l’abbattimento dei contaminanti biologici.</p>
 </sec>
</abstract>
