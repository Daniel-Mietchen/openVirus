<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il diabete sta assumendo sempre maggiore rilevanza dal punto di vista epidemiologico e socioeconomico. In Toscana, nel 2017, l’8,2% della popolazione di età superiore ai 16 anni risultava affetta da diabete.</p>
  <p>L’assenza di controllo della patologia riduce la qualità e l’aspettativa di vita del malato e determina un aumento della spesa sanitaria: le complicanze del diabete costituiscono infatti il 90% della spesa sanitaria per la patologia. In quest’ottica appare fondamentale conoscere le caratteristiche della popolazione diabetica ed i principali indicatori di performance ad esse correlati.</p>
  <p>Lo studio ha l’obiettivo di valutare gli strumenti informativi a disposizione dei professionisti coinvolti nella gestione del diabete in Toscana, al fine di individuare eventuali lacune in quelle informazioni necessarie a migliorare qualità ed efficienza assistenziale.</p>
 </sec>
 <sec>
  <title>METODI</title>
  <p>È stato esaminato il sistema di indicatori di performance e con esso il sistema di valutazione della performance del Laboratorio Management e Sanità, il sistema Proter dell’Agenzia Regionale di Sanità, il Programma Nazionale Esiti, il sistema di sorveglianza Passi ed il Progetto Arno di Cineca.</p>
  <p>Sono state poi realizzate 10 interviste semi-strutturate ai principali attori coinvolti nel management della patologia (MMG, diabetologi, dirigenti sanitari, associazioni) per indagare il loro livello di conoscenza ed utilizzo di questi indicatori.</p>
 </sec>
 <sec>
  <title>RISULTATI</title>
  <p>La mappatura degli indicatori mostra la bontà del sistema nella valutazione dell’aderenza alle linee guida per lo screening delle complicanze e degli esiti e la sua debolezza nel monitorare gli interventi di prevenzione primaria e promozione della salute.</p>
  <p>L’80% degli intervistati conosce i sistemi esaminati e li utilizza in base al ruolo ricoperto: rappresentano uno strumento di confronto per i clinici ed i dirigenti aziendali li inseriscono tra gli obiettivi di budget. Rispetto all’integrazione ospedale-territorio, a livello dirigenziale sono ritenuti sufficienti i dati di attività presenti; per i clinici servirebbero valutazioni più strutturate sui livelli di percorso e sui professionisti coinvolti. Tutti i professionisti hanno lamentato la mancanza del punto di vista del paziente.</p>
 </sec>
 <sec>
  <title>CONCLUSIONI</title>
  <p>Dalla mappatura dell’esistente e dalle interviste agli operatori emerge che le informazioni necessarie per una buona gestione della prevenzione primaria e dell’educazione terapeutica non sono ancora pienamente disponibili.</p>
  <p>Inoltre, la figura del paziente dovrebbe essere integrata nel sistema di valutazione per migliorarne la compliance.</p>
  <p>La quantità di dati disponibili è elevata, ma secondo gli intervistati la diffusione delle informazioni risulta ancora scarsa. In quest’ottica appare fondamentale formare i professionisti sanitari sui princìpi della valutazione ed integrarli nel sistema informativo attribuendo loro un ruolo attivo.</p>
 </sec>
</abstract>
