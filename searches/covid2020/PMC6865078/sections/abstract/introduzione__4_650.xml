<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La vaccinazione dei pazienti portatori di patologie croniche, immunodeficienze congenite o acquisite e la vaccinazione di soggetti suscettibili a rischio per particolari condizioni, anche transitorie, riveste notevole difficoltà nel raggiungere questi particolari utenti e nel promuovere conoscenza e diffusione della pratica vaccinale quale presidio di prevenzione primaria in soggetti fragili.</p>
 </sec>
 <sec>
  <title>MATERIALI E METODI</title>
  <p>La predisposizione di una Delibera Aziendale che istituisce l’ambulatorio vaccinale ospedaliero è il documento di avvio di questo percorso che promuove la cultura della vaccinazione e vuole inserire la vaccinazione in un 
   <italic>percorso</italic> “dovuto” a tutti i pazienti che, in determinate condizioni di salute, necessitano maggiormente di usufruire della prevenzione vaccinale.
  </p>
  <p>La formazione è il passo successivo con modalità a cascata dal Direttore di Struttura Complessa e dai Coordinatori Infermieristici a tutti i Medici e Infermieri del reparto coinvolto, con formazione specifica e mirata alla branca Specialistica coinvolta, mettendo in evidenza di volta in volta il vantaggio per il paziente.</p>
  <p>Nella formazione sono state raggruppate l’Area Internistica (includendo Medicina Interna, Cardiologia, Pneumologia, Nefrologia e Dialisi) sviluppando le indicazioni alla vaccinazione antinfluenzale, anti HZV, anti Pneumococco, anti HBV; l’Area Chirurgica (Chirurgia Generale, Trauma Group, Pronto Soccorso) per le indicazioni al protocollo delle splenectomie in urgenza ed elezione ed i richiami anti dTPa; l’Area Materno Infantile, con le indicazioni delle vaccinazioni antinfluenzale e anti dTPa in gravidanza, la vaccinazione contro Morbillo Rosolia Parotite e Varicella nella puerpera ancora suscettibile e la vaccinazione anti HPV nella donna trattata ed infine l’area Onco-Ematologica con i vaccini indicati per pazienti immunodepressi o che andranno incontro ad una terapia immunosoppressiva.</p>
 </sec>
 <sec>
  <title>RISULTATI</title>
  <p>La formazione proposta è stata mirata ad accrescere la consapevolezza dell’importanza delle vaccinazioni negli Operatori Sanitari e negli Specialisti che si occupano di pazienti a rischio ed ha visto la partecipazione del Primario, un Medico ed un Infermiere Coordinatore di ogni reparto coinvolto, oltre a tutti gli Operatori Sanitari coinvolti nella cura del paziente portatore di patologia.</p>
 </sec>
 <sec>
  <title>CONCLUSIONI</title>
  <p>La vaccinazione dei pazienti a rischio in occasione di ricoveri, day hospital, visite o follow-up ambulatoriali all’interno del Presidio Ospedaliero è un importante passo verso una maggiore conoscenza del valore della prevenzione, e della vaccinazione quale presidio di prevenzione, all’interno dei Percorsi Diagnostico Terapeutici Assistenziali, che devono inglobare la vaccinazione offrendo un modello di integrazione che va dalla prevenzione alla cura perché le vaccinazioni proposte e somministrate in ospedale raggiungono proprio coloro che ne hanno più bisogno.</p>
 </sec>
</abstract>
