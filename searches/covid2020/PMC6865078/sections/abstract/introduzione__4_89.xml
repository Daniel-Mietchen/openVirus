<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La vaccinazione degli operatori sanitari (OS) è considerata la principale misura per prevenire l’influenza in ambito nosocomiale. La copertura vaccinale (CV) rimane tuttavia bassa per diversi motivi, tra cui la mancanza di tempo per presentarsi all’ambulatorio vaccinale. Dal 2016 l’A.O.U. Policlinico Bari offre ai 3.916 OS dipendenti (50 UU.OO.CC.) la vaccinazione antinfluenzale allestendo un ambulatorio dedicato nel periodo ottobre-dicembre. Le UU.OO.CC. Igiene e Medicina del Lavoro hanno sperimentato, per la stagione 2018/2019, una procedura di offerta attiva della vaccinazione antinfluenzale direttamente nel reparto di degenza (on-site).</p>
 </sec>
 <sec>
  <title>MATERIALI E METODI</title>
  <p>È stata analizzata la CV tra gli OS dell’AOU Policlinico nella stagione 2018/2019, dove la vaccinazione è stata offerta attivamente in 44 UU.OO.CC. (88%, 3.044 OS), comparandola con quelle ottenute nelle stagioni 2016/17 e 2017/18.</p>
 </sec>
 <sec>
  <title>RISULTATI</title>
  <p>Nella stagione 2018/19 è stata raggiunta una CV del 20,4% (n = 799), maggiore rispetto al 14,2% della stagione 2017/18 (+ 6,2%) e all’8,7% della stagione 2016/17 (+ 11,7%). Le CV maggiori sono state riscontrate tra gli specializzandi (34,1%; n = 335/982), seguiti dai Dirigenti Medici (32,5%; n = 228/701), da altro personale sanitario (23,8%; n = 100/421), dagli OSS (8,6%; n = 36/417) e dagli infermieri (7,2%; n = 100/1.395). Gli OS dell’area Medica risultano maggiormente vaccinati (CV: 23,8%; n = 392/1.650), seguiti dall’area Servizi (CV: 21,4%; n = 241/1.125) e Chirurgica (CV: 14,5%; n = 166/1.140).</p>
  <p>Nelle UU.OO.CC target dell’offerta attiva è stata registrata una CV del 20,7% (n = 630), con il 44,6% degli OS (n = 281) vaccinati nel contesto dell’on-site.</p>
  <p>L’analisi logistica multivariata mostra che l’avvenuta vaccinazione nella stagione 2018/19 (SI/NO) risulta associata all’essere maschi (aOR = 1,36; 95%CI = 1,15-1,61; p &lt; 0,0001) e al lavorare in un reparto target dell’offerta attiva (aOR = 1,39; 95%CI = 1,05-1,84; p = 0,021), mentre deterrenti risultino l’essere Infermieri (aOR = 0,17; 95%CI = 0,13-0,21; p &lt; 0,0001) e OSS (aOR = 0,20; 95%CI = 0,14-0,29; p &lt; 0,0001) in confronto ai Medici e il lavorare nell’area Chirurgica in confronto all’area Medica (aOR = 0,57; 95%CI = 0,46-0,71; p &lt; 0,0001); l’età, il confronto tra OS dell’area Medica e quelli di area Servizi e il confronto tra Medici e altre figure professionali sembrerebbero non essere associati all’outcome (p &gt; 0,05) (
   <italic>goodness-of-fit</italic> del modello: 
   <italic>X</italic>
   <sup>2</sup> = 858,8; p = 0,926).
  </p>
 </sec>
 <sec>
  <title>CONCLUSIONI</title>
  <p>L’offerta attiva della vaccinazione on-site è risultata determinante ai fini della compliance vaccinale, con un incremento del 6% rispetto alla stagione precedente; quasi la metà degli operatori ha optato per l’offerta on-site rispetto all’ambulatorio vaccinale. Gli OS non sembrerebbero essere refrattari al vaccino antinfluenzale, sebbene coloro che svolgono mansioni meno specializzate (infermieri e OSS) e le donne mostrino minore adesione all’offerta.</p>
 </sec>
</abstract>
