<?xml version="1.0" encoding="UTF-8"?>
<abstract>
 <p>Fulop e Ramsay (BMJ 2019) hanno evidenziato come, nei cambiamenti organizzativi, il corretto uso dei dati e della tecnologia da parte dei manager sanitari, guida il miglioramento della qualità del sistema sanitario e i” patients outcomes”, a prescindere se questo avvenga a livello nazionale o regionale.</p>
 <p>Il nuovo Manager Sanitario del 2020, sia esso di direzione strategica oppure middle manager e quindi di ospedale, di distretto o del dipartimento di prevenzione, svolge un ruolo chiave nelle Aziende Sanitarie, con nuove sfide professionali, in quanto ruolo ibrido tra quanto previsto dallo storico D.L. 502/92 al Super Manager della sanità c.d. 4.0 in molti casi frutto delle sfide legate all’introduzione dell’ICT in sanità e delle responsabilità conseguenti l’accorpamento tra ASL. I dati del ministero della salute indicano che dalle 659 ASL del 1992, si è passati alle 101 del 2017 con bacini di utenza anche al di sopra del milione di abitanti per le ASL territoriali.</p>
 <p>Il Manager del 2020 avrà quindi sempre più un ruolo di super-manager rispetto a prima ed in particolare di: 
  <list list-type="bullet">
   <list-item>
    <p>gestore dell’equilibrio tra vincoli economici e necessità di rispondere ai bisogni dei pazienti in modo efficace e innovativo per governare l’integrazione ospedale-territorio;</p>
   </list-item>
   <list-item>
    <p>agente di collegamento tra la super Direzione Strategica, i middle manager della prevenzione e del Distretto socio-sanitario, e i professionisti dell’ospedale;</p>
   </list-item>
   <list-item>
    <p>direzione della produzione dei servizi socio-sanitari nelle Aziende sanitarie ed Ospedaliere;</p>
   </list-item>
   <list-item>
    <p>negoziatore privilegiato con interlocutori esterni, come l’impresa, istituzioni pubbliche e cittadini su temi sanitari.</p>
   </list-item>
  </list>
 </p>
 <p>Pur mantenendo centrale la collegialità del lavoro della direzione strategica, al fine di raggiungere in modo sistemico ed efficace gli obiettivi aziendali, diventa fondamentale investire in un middle management aziendale “moderno” in grado di presidiare – attraverso il coordinamento diretto o la collaborazione con altri servizi aziendali – una serie di nuclei di attività: dallo sviluppo strategico al “value management”, dalle relazioni con gli stakeholder alla valorizzazione del capitale umano, alla gestione operativa alle funzioni di garanzia e vigilanza tra ospedale, dipartimento di prevenzione e distretto socio-sanitario.</p>
 <p>Il Manager Sanitario del futuro dovrà potersi avvalere di professionisti in grado di affrontare le sfide della gestione delle nuove grandi aziende sanitarie, frutto dei grandi accorpamenti territoriali della filosofia del “bigger is better”, con competenze tecniche o – quand’anche tradizionali – totalmente rinnovate ed una sviluppata 
  <italic>expertise</italic> manageriale.
 </p>
 <p>Con riferimento alle professionalità, tra le prime, si fa riferimento a: 
  <list list-type="bullet">
   <list-item>
    <p>la Gestione Operativa, che comprende gli approcci e strumenti relativi alla gestione degli asset produttivi aziendali e all’ottimizzazione dei flussi dei pazienti, attraverso il miglioramento continuo dei processi e in relazione ai Percorsi Diagnostico, Terapeutici e Assistenziali definiti in azienda;</p>
   </list-item>
   <list-item>
    <p>l’Information &amp; Communication Technologies (ICT), per le dinamiche che interessano le innovazioni tecnologiche e le dotazioni informatiche necessarie per l’efficace organizzazione delle attività sanitarie e della produzione (ad es. cartella clinica elettronica, l’introduzione delle intelligenze artificiali, l’uso dei big data ecc.).</p>
   </list-item>
  </list>
 </p>
 <p>Tra le seconde, si annovera la Clinical Governance che, da un lato riconduce ad unitarietà gli approcci per la gestione del rischio, dalla prevenzione alla gestione dell’evento avverso, tramite l’applicazione di logiche e sistemi di gestione dei rischi e l’apporto della medicina legale, mentre dall’altro regola e garantisce la gestione della qualità e dell’accreditamento sia esso istituzionale o di eccellenza.</p>
 <p>Inoltre, in relazione al proprio ruolo di guida e connettore dei processi di produzione, tra le funzioni con cui il Manager Sanitario deve collaborare strettamente per la definizione di politiche comuni di azione vi sono: 
  <list list-type="bullet">
   <list-item>
    <p>l’area ospedaliera, l’area socio-sanitaria e della prevenzione assieme a quella delle professioni sanitarie, per ricondurre ad unitarietà la gestione della produzione dei servizi sanitari e socio-sanitari nei suoi riflessi sul personale medico, infermieristico e dei tecnici della prevenzione;</p>
   </list-item>
   <list-item>
    <p>la programmazione e controllo e flussi informativi sanitari, compresa la rendicontazione degli 
     <italic>outcome</italic> clinici e degli esiti, allo scopo di costruire un cruscotto unitario di programmazione e controllo delle performance produttive e sanitarie dell’azienda;
    </p>
   </list-item>
   <list-item>
    <p>la gestione e sviluppo del capitale umano, con una forte connessione con le articolazioni organizzative dell’Azienda che si occupano di gestione delle risorse umane (sia mediche sia infermieristiche sia le nuove professioni) e della formazione;</p>
   </list-item>
   <list-item>
    <p>le relazioni sindacali, che pur gestite dal punto di vista strategico dalla Direzione Generale, necessitano di un coordinamento che garantisca la connessione tra le politiche discusse dalla DG e analizzi le ripercussioni sulla gestione dell’operatività aziendale garantita dalla DS;</p>
   </list-item>
   <list-item>
    <p>l’ufficio tecnico per le questioni riguardanti la progettazione edilizia, la ristrutturazione dei luoghi e degli spazi, i criteri infrastrutturali e la dotazione tecnologica; solo il coordinamento tra chi conosce le dinamiche reali delle attività sanitarie e chi è deputato agli investimenti infrastrutturali e tecnologici, potrà condurre a politiche efficaci di progettazione degli edifici e dei luoghi dove si produce salute in relazione alle necessità dei professionisti e dei pazienti.</p>
   </list-item>
  </list>
 </p>
 <p>In questo scenario si inseriscono le nuove competenze legate alla gestione dell’innovazione tecnologica che deve acquisire sia il Manager che il Super Manager ed in particolare: la robotica, la domotica, l’intelligenza artificiale nella diagnostica e nello sviluppo dei sistemi di predizione, big data e machine learning, lock-chain in sanità e l’utilizzo delle energie rinnovabili in ospedale.</p>
 <p>Il ruolo del Manager Sanitario, sia esso di direzione strategica oppure middle manager, cambierà quindi al pari di come sta cambiando l’ospedale, di come stanno cambiando le cure intermedie, cambierà come cambieranno sia i centri per la riabilitazione che le cure primarie, cambierà come il dipartimento di prevenzione, il distretto socio-sanitario con l’avvento delle nuove tecnologie intelligenti e gli algoritmi predittivi.</p>
 <p>Ne esce quindi un Super Manager di direzione strategica e un super “ middle manager”, che dovrà formarsi prevalentemente e necessariamente sul campo (al momento l’offerta accademica è prevalentemente post-specializzazione) oppure andando all’estero.</p>
 <p>Tutte grandi sfide per questi Manager Sanitari del 2020 che, per saper rispondere a tutti i collaboratori in tempo reale, li trasformeranno in professionisti sempre più “digitali”, con il risultato di creare un manager della direzione strategica sempre meno avvicinabile dal middle manager e un middle manager sempre meno avvicinabile dai direttori di struttura complessa.</p>
 <p>In questo dibattito sull’evoluzione del Manager Sanitario, troppo pochi si stanno impegnando per riconfigurarlo e profilarlo, forse perché l’evoluzione del ruolo e delle responsabilità del Manager e Super Manager sono troppo rapide per essere presentate in maniera ultimativa nelle sedi educazionali tradizionali.</p>
 <p>È tuttavia utile ricordare che l’art. 1 comma B e C del nuovo statuto della S.I.t.I. prevede un apposito ruolo della società nel favorire l’evoluzione e lo sviluppo culturale e professionale degli igienisti in cooperazione con l’amministrazione sanitaria e le istituzioni mediche e scientifiche nazionali ed internazionali, che la chiama prepotentemente in causa, forte della sua storia nella sanità pubblica italiana.</p>
 <p>In particolare, la SITI potrebbe guidare il dibattito nazionale per cercare risposte alle seguenti domande: 
  <list list-type="order">
   <list-item>
    <p>Come ridurre la distanza tra Super Manager della Direzione strategica del 2020 e il middle management? questione chiave per la gestione delle aziende sanitarie territoriali e ospedaliero-universitarie del futuro.</p>
   </list-item>
   <list-item>
    <p>Quale riqualificazione formativa dei manager in ruolo, per innalzare rapidamente il loro livello professionale, per adeguarlo all’evoluzione organizzativa e tecnologica dei sistemi sanitari?</p>
   </list-item>
   <list-item>
    <p>Quale ruolo dovrà avere il direttore del dipartimento di prevenzione di fronte a queste sfide tecnologiche e gestionali in atto, per non trovarsi a margine delle priorità gestionali dell’azienda sanitaria?</p>
   </list-item>
  </list>
 </p>
 <p>L’occasione del Congresso Mondiale di Sanità Pubblica di Roma 2020 è propizia per presentare queste risposte frutto della cultura gestionale delle direzioni strategiche, di presidio ospedaliero, di distretto socio-sanitario e del dipartimento di Prevenzione, del Sistema Sanitario Nazionale e Regionale italiano a 40 anni dalla sua Fondazione che ha fatto dell’SSN un modello pubblico vincente e per questo da difendere.</p>
</abstract>
