<?xml version="1.0" encoding="UTF-8"?>
<abstract>
 <p>Il 14 agosto 2018 alle ore 11.36 la città metropolitana di Genova si è fermata dal boato che ha accompagnato il crollo del ponte Morandi che ha travolto 43 vite umane e generato una ferita che si sta rimarginando molto lentamente.</p>
 <p>Oltre alla perdita delle vite umane, ha comportato il venir meno di un’arteria di traffico di fondamentale importanza e strategicità per la viabilità cittadina e per il regolare svolgimento della vita quotidiana del Paese: dal settore dei trasporti, al commercio e al turismo.</p>
 <p>Nell’immediato soccorso vi è stata la collaborazione tra Vigili del Fuoco, 118, ANPAS, Forze dell’Ordine e gli Ospedali territoriali hanno messo in atto procedure di emergenza ad hoc per fronteggiare un evento drammatico che anche i media di tutto il mondo hanno descritto minuto dopo minuto.</p>
 <p>L’Ospedale Policlinico San Martino ha attivato il Piano di Emergenza Intraospedaliera Massiccio Afflusso di Feriti (Peimaf), ha attivato l’ Unità di Crisi dove si è raccolta la Direzione Strategica dell’Ospedale, ha riorganizzato e predisposto i posti letto, ha bloccato in servizio tutti gli operatori e potenziato il triage di Pronto Soccorso e ha allestito un punto di accoglienza psicologica e supporto psichiatrico per i parenti delle vittime, per i feriti e per gli sfollati: la struttura ha accolto la maggior parte dei feriti.</p>
 <p>L’Ospedale Villa Scassi (Ospedale ASL) ha accolto e preso in carico 3 feriti, di cui 2 in gravissime condizioni e ha attivato un servizio di consulenza psicologica e psichiatrica specialistica e l’ Ente Ospedaliero Ospedali Galliera ha gestito un ferito grave e ha offerto disponibilità e professionalità nel gestire l’emergenza.</p>
 <p>Molto importante è stata la consulenza psicologica e psichiatrica sia nei Pronto Soccorso che in loco con personale dedicato e specialistico per le persone colpite e soprattutto per una consulenza e un supporto ai numerosi sfollati. Persone che abitavano a ridosso del Ponte che hanno perso la casa, che hanno vissuto minuto per minuto il crollo o che sono stati coinvolti personalmente nell’evento.</p>
 <p>In seguito all’emergenza, ALISA (Agenzia Sanitaria Regionale) ha predisposto dieci azioni per rispondere in modo efficace ai bisogni dei cittadini e per colmare le difficoltà logistiche e organizzative dei servizi sanitari di base.</p>
 <p>Dal potenziamento del trasporto dei malati in urgenza (ustionati, infettivi, intossicati, etc) alla presa in carico dei pazienti dializzati, dei malati oncologici e cronici nel polo più vicino alla zona di residenza, indipendentemente dalla ASL di residenza e dall’ospedale di riferimento limitando gli spostamenti. L’attivazione di servizi pediatrici (dalla diagnostica per immagini a consulenze specialistiche) con operatori dell’IRCSS Gaslini e l’attivazione del Diar (Dipartimento Interaziendale Regionale) materno infantile per tutti i bisogni della prima infanzia e delle donne; il potenziamento dei servizi di cure domiciliari e integrazioni di attività infermieristiche, riabilitative, sociosanitarie, ostetriche e gestione domiciliare delle patologie croniche; la richiesta la disponibilità e collaborazione da parte delle farmacie per la gestione dei presidi e quindi una riduzione degli accessi “fisici” nelle strutture sanitarie. Numeri telefonici dedicati all’utenza e agli operatori per le informazioni riguardanti apertura di ambulatori e/o riorganizzazione degli ambulatori e infine la ricollocazione e la logistica del personale del Sistema Sanitario Regionale.</p>
 <p>La ASL 3 Sistema Sanitario Regione Liguria, sulla base delle azioni proposte a livello regionale, ha riorganizzato le risorse spostando e ampliando i servizi verso i tre distretti socio-sanitari collegati dal Ponte Morandi per salvaguardare i livelli essenziali di assistenza e la tutela della salute quale diritto costituzionalmente riconosciuto e attivando numeri di telefono dedicati per andare incontro alle domande e bisogni dell’utenza.</p>
 <p>Nel Distretto Socio-Sanitario 10, zona della Valpolcevera, sede del ponte Morandi, la ASL ha predisposto: 
  <list list-type="bullet">
   <list-item>
    <p>l’apertura di un ambulatorio vaccinale, più disponibilità per il punto prelievi, gli ambulatori infermieristici e specialistici (angiologico, cardiologico, dermatologico e oculistico);</p>
   </list-item>
   <list-item>
    <p>l’ampliamento dell’offerta per l’attivazione delle cure domiciliari;</p>
   </list-item>
   <list-item>
    <p>una sede del servizio di screening del colon retto,uno sportello per il gioco d’azzardo e la salute mentale;</p>
   </list-item>
   <list-item>
    <p>primo contatto per la presa in carico di prestazioni pediatrico e delle disabilità;</p>
   </list-item>
   <list-item>
    <p>l’estensione del servizio di radiodiagnostica per i piccoli segmenti.</p>
   </list-item>
  </list>
 </p>
 <p>Nel Distretto Socio-Sanitario 9, a sud del Ponte Morandi, la ASL ha predisposto: 
  <list list-type="bullet">
   <list-item>
    <p>l’ampliamento dell’offerta per l’attivazione delle cure domiciliari;</p>
   </list-item>
   <list-item>
    <p>il servizio di salute mentale;</p>
   </list-item>
   <list-item>
    <p>una maggiore offerta di visite cardiologiche ambulatoriali per più sedi.</p>
   </list-item>
  </list>
 </p>
 <p>Nel Distretto Socio-Sanitario 8, a Ponente rispetto al Ponte Morandi, la ASL ha predisposto: 
  <list list-type="bullet">
   <list-item>
    <p>l’aumento dell’offerta vaccinale in più sedi;</p>
   </list-item>
   <list-item>
    <p>una maggiore possibilità di visite specialistiche (ginecologiche) per più sedi;</p>
   </list-item>
   <list-item>
    <p>una maggiore offerta di visite radiologiche ed ecologiche in più sedi con collaborazione di specialisti;</p>
   </list-item>
   <list-item>
    <p>delle visite specialistiche eseguite da Dirigenti Medici Specialistici dell’ IRCCS Gaslini.</p>
   </list-item>
  </list>
 </p>
 <p>Oltre a quanto offerto per i cittadini e per garantire l’assistenza sanitaria di base, la ASL ha predisposto bandi di mobilità interna per i dipendenti in modo tale da agevolare gli spostamenti e la qualità di vita e garantendo benessere sul posto di lavoro.</p>
 <p>Il lavoro coordinato delle Autorità Sanitarie e non, ha permesso di fronteggiare l’emergenza con una presa in carico del cittadino, del paziente e del lavoratore.</p>
</abstract>
