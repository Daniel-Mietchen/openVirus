<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il Piano Nazionale Prevenzione Vaccinale 2017-2019 raccomanda nelle donne in gravidanza la vaccinazione anti difterite-tetano-pertosse (dTpa) e l’antinfluenzale per la protezione della donna e del nascituro.</p>
  <p>Le vaccinazioni, anche se raccomandate, spesso sono percepite dalla donna in gravidanza come non prioritarie o pericolose per il feto. La vaccinazione presso ambulatori ospedalieri dedicati è una delle possibili strategie previste per aumentare la 
   <italic>compliance</italic> alla vaccinazione. Si riportano i risultati di 6 mesi di attività di un ambulatorio dedicato alle vaccinazioni in donne in gravidanza attivato dalla U.O.C. Igiene presso l’A.O.U.C. Policlinico di Bari.
  </p>
 </sec>
 <sec>
  <title>METODI</title>
  <p>L’ambulatorio ospedaliero “Vaccinazioni in gravidanza” 
   <italic>on-site</italic>, attivo da novembre 2018, è ubicato presso le UU.OO.CC. Ginecologia e gestito dalla U.O.C Igiene. Le donne che afferiscono all’ambulatorio ricevono counselling personalizzato seguito dalla somministrazione delle vaccinazioni dTpa (tra 27
   <sup>a</sup> e 36
   <sup>a</sup> settimana di gestazione) e antinfluenzale (II o III trimestre di gravidanza) durante la stagione influenzale. Inoltre, vengono consegnati attestato vaccinale e materiale informativo sulle vaccinazioni in Puglia. A distanza di 48-72 h dalla vaccinazione le donne vengono ricontattate telefonicamente per monitorare l’eventuale comparsa di reazioni avverse.
  </p>
 </sec>
 <sec>
  <title>RISULTATI</title>
  <p>Tra novembre 2018 e aprile 2019 sono stati registrati 152 accessi da parte di 92 donne (34 hanno eseguito doppio o triplo accesso). Sono stati somministrati 76 vaccini dTpa (88,4% di tutte le donne afferite nel III trimestre) e 55 antinfluenzali (78,3% delle donne nel II o III trimestre). Nel 26% dei casi è stata effettuata co-somministrazione. Tre donne hanno rifiutato l’antinfluenzale, due per timore di reazioni avverse e una per mancata percezione del rischio di malattia. Tra le pazienti vaccinate con l’antinfluenzale, due hanno riferito febbricola, 27 dolore nel sito di inoculo e 26 nessuna reazione avversa. Delle pazienti vaccinate con dTpa, 38 hanno riferito dolore nel sito di inoculo e 38 nessuna reazione avversa. Nessuna paziente si è rivolta dal proprio medico a seguito di reazioni avverse.</p>
 </sec>
 <sec>
  <title>CONCLUSIONI</title>
  <p>Le donne in gravidanza dovrebbero essere sempre accompagnate da un percorso di prevenzione in tutte le fasi della gestazione. L’esperienza di vaccinazione 
   <italic>on-site</italic> del Policlinico di Bari conferma che la sinergia tra diverse figure professionali (igienista, ginecologo, pediatra, ostetrica) e la costruzione di percorsi strutturati possono contribuire all’
   <italic>empowerment</italic> della donna in gravidanza. La presenza di un ambulatorio in ospedale, l’inserimento all’interno del percorso nascita del 
   <italic>counselling</italic> e delle vaccinazioni e il contatto telefonico offerto alle donne vaccinate ha consentito di ottenere una buona adesione alle vaccinazioni raccomandate.
  </p>
 </sec>
</abstract>
