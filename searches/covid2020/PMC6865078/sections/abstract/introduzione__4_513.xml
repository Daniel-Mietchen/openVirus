<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In letteratura la riduzione del tasso di cancellazione d’interventi programmati non risulta un elemento di efficienza. Si ritiene invece che l’istituzione di un tavolo clinico multispecialistico e multidisciplinare per il governo del Gruppo Operatorio che si riunisce regolarmente analizzando le liste operatorie della settimana successiva permette di governare l’intera architettura dei processi dell’attività chirurgica, evitando cancellazioni degli interventi programmati.</p>
 </sec>
 <sec>
  <title>MATERIALI E METODI</title>
  <p>Dal 2015 presso l’Ospedale di San Bonifacio (Verona) è stato istituito il Tavolo Permanente del Governo Clinico del Gruppo Operatorio, presieduto dalla Direzione Medica Ospedaliera, per pianificare l’attività proposta in elezione con lo scopo di prevenire eventuali sforamenti orari dovuti ad una programmazione non corretta, a scapito dell’attività urgente.</p>
  <p>Sono stati studiati tutti gli interventi chirurgici programmati in regime di ricovero (ordinario e week surgery) o Day Surgery cancellati per cause organizzative rispetto a quanto programmato nel 2016 e il risultato è stato confrontato con i numeri di cancellazione precedente (anno 2014).</p>
 </sec>
 <sec>
  <title>RISULTATI</title>
  <p>Sono stati confrontati il numero di interventi effettuati e cancellati nel 2014 (prima dell’introduzione della riunione) e con quelli del 2016 (dopo introduzione della riunione) nei suddetti regimi.</p>
  <p>Nei suddetti regimi sono stati effettuati 5.482 e 5.579 interventi elettivi; ne sono stati cancellati 201 e 126. Le cause di cancellazione più frequenti sono risultate lo sforamento delle tempistiche previste e la preparazione incompleta.</p>
  <p>L’analisi dei dati precedenti e successivi all’introduzione della riunione, condotta con il test chi quadro, dimostra una variazione statisticamente significativa rispetto al numero dei casi cancellati a seguito dell’introduzione di tale misura organizzativa, sia sul totale degli interventi (p &lt; 0.01) che per le singole specialità. In dettaglio, la significatività statistica per Chirurgia Generale (comprese le specialità di Chirurgia Plastica e Chirurgia Vascolare) è risultata p = 0.034, per Ostetricia e Ginecologia p = 0.030, per Ortopedia p = 0.043 e Urologia p = 0.038, tutte statisticamente significative. Per ORL non sono disponibili dati precedenti all’istituzione della riunione settimanale; non sono state analizzate le specialità con unica seduta mensile (Odontostomatologia) o quelle con attività ambulatoriale protetta (Oculistica).</p>
 </sec>
 <sec>
  <title>CONCLUSIONI</title>
  <p>L’istituzione presso l’Ospedale di San Bonifacio del Tavolo Permanente per il Governo Clinico del Gruppo Operatorio ha determinato i seguenti miglioramenti: 
   <list list-type="bullet">
    <list-item>
     <p>riduzione dei casi programmati cancellati;</p>
    </list-item>
    <list-item>
     <p>soddisfazione dei pazienti.</p>
    </list-item>
   </list>
  </p>
  <p>Inoltre è stata osservata una riduzione del numero delle sedute con sforamento (chiusura oltre il 
   <italic>block time</italic>) e un precoce caricamento delle urgenze.
  </p>
  <p>Questi risultati sono spiegabili con un aumento dell’efficienza delle sale operatorie ed un utilizzo adeguato delle risorse impiegate.</p>
 </sec>
</abstract>
