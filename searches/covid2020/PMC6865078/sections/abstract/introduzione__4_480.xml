<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nelle Scuole Italiane, a differenze degli altri Stati Europei, l’educazione sessuale è poco diffusa; e forse a causa anche delle poche nozioni, stanno di nuovo diffondendosi malattie, come la sifilide, che pensavamo superate. Questo lavoro vuole indagare le conoscenza degli adolescenti senesi sulle malattie sessualmente trasmissibili (MST) e valutare l’adeguatezza.</p>
 </sec>
 <sec>
  <title>MATERIALI E METODI</title>
  <p>Studio descrittivo, condotto tra Maggio e Giugno 2018 in 6 Scuole Medie di Siena, usando un questionario precedentemente utilizzato dall’Istituto Superiore di Sanità (ISS). Per l’analisi è stato utilizzato STATA e i risultati sono stati confrontati con quelli dell’ISS del 1998.</p>
 </sec>
 <sec>
  <title>RISULTATI</title>
  <p>Su 691 questionari, 540 hanno soddisfatto i criteri di inclusione (tasso di risposta del 78%). Il 95% degli adolescenti ritiene che l’educazione sessuale sia importante e che debba essere garantita dalla scuola; il 48% ha descritto le informazioni ricevute come sufficienti, il 40% come adeguate. Mentre nel 1998 le conoscenze venivano “scambiate” tra gli amici, adesso il 44% indica la scuola come la fonte principale di informazioni. Agli intervistati è stato inoltre chiesto di specificare le MST che conoscevano: il 96% ha indicato AIDS, il 62% sifilide, il 38% HBV e il 36% gonorrea. Rispetto al 1998, la conoscenza della sifilide è diminuita (2018: 17% vs 1998: 62%) e dell’HBV (2018: 38% vs 1998: 58%). Per quanto riguarda le malattie sessualmente trasmissibili, i mass media sono stati citati come fonte principale di informazione (56%), seguiti da scuola (41%) e dal medico di medicina generale (20%).</p>
 </sec>
 <sec>
  <title>CONCLUSIONI</title>
  <p>L’educazione sessuale degli adolescenti italiani, toscani in particolare, negli ultimi 20 anni è migliorata. Questi risultati possono essere dovuti all’importanza dell’AIDS nel 1998, in cui la consapevolezza della malattia era notevole. Tuttavia le conoscenze sulle MST sono ancora scarse. È necessario migliorare ulteriormente l’educazione sessuale in Italia per prevenire le malattie sessualmente trasmissibili.</p>
 </sec>
</abstract>
