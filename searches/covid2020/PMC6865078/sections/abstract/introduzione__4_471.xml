<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Negli ospedali con infezioni confermate da 
   <italic>Mycobacterium chimaera</italic> (MC) i tassi di incidenza riportati tra i pazienti esposti all’unità di riscaldamento/raffreddamento utilizzata in cardiochirurgia (HCU), variano da 1:100 a 1:1000 pazienti ed il tasso di mortalità è approssimativamente del 50% (Walker et al. 2017). Il presente studio presenta i risultati dell’applicazione del protocollo per la ricerca di MC emanato dalla Regione Veneto attraverso il monitoraggio della qualità dell’acqua, dell’aria e dei fluidi medicati sterili utilizzati nelle procedure cardiochirurgiche con impiego di HCU presso l’Azienda Ospedaliera Universitaria Integrata di Verona (AOUIVR).
  </p>
 </sec>
 <sec>
  <title>MATERIALI E METODI</title>
  <p>Il protocollo regionale prevede l’effettuazione di un programma di regolari procedure di pulizia e di mantenimento della disinfezione dei dispositivi nonché di monitoraggio dell’acqua utilizzata e dell’aria della sala operatoria, documentando tutti i procedimenti previsti prima e dopo l’utilizzo del dispositivo. A tal fine il Laboratorio di Igiene dell’Università di Verona, in accordo con il CIO aziendale, ha proceduto ad applicare un protocollo per la ricerca del MC basato sul campionamento dell’acqua dal circuito della cardioplegia, dal circuito del paziente e dai fluidi medicati sterili utilizzati nelle procedure chirurgiche (soluzione di conservazione della valvola, cardioplegica, antisettica della pelle, di eparina) e dell’aria della sala operatoria durante il funzionamento del dispositivo (campione fronte e retro dell’unità). Per ogni dispositivo sono previsti 4 prelievi annui (1 ogni 3 mesi).</p>
 </sec>
 <sec>
  <title>RISULTATI</title>
  <p>Dal mese di febbraio 2019 sono stati effettuati due campionamenti sulla matrice aria delle 4 sale operatorie e dei sei dispositivi HCU in dotazione alla Cardiochirurgia di AOUIVR. Nel mese di aprile e maggio sono stati effettuati campionamenti sull’acqua dei dispositivi HCU. I campionamenti dell’aria sono risultati negativi per crescita di MC. I campionamenti dell’acqua hanno mostrato la crescita di bacilli alcool acido resistenti nel dispositivo 1, 3 e 6 identificati come 
   <italic>M. intracellulare</italic>, usando il kit GenoType Mycobacterium CM line probe assay (HAIN Lifescience/Arnika). I ceppi sono stati sottoposti ad analisi molecolare presso il Laboratorio di Riferimento Regionale per la conferma dell’appartenenza alla specie MC. È stata modificata la frequenza di applicazione delle misure di disinfezione dei dispositivi, in accordo con la ditta produttrice, e prosegue il monitoraggio.
  </p>
 </sec>
 <sec>
  <title>CONCLUSIONI</title>
  <p>Il ruolo del monitoraggio ambientale risulta determinante nel definire le politiche di prevenzione delle infezioni da MC associate all’utilizzo di HCU in cardiochirurgia in quanto permette l’identificazione della presenza del microorganismo e la valutazione dell’efficacia delle misure di profilassi adottate.</p>
 </sec>
</abstract>
