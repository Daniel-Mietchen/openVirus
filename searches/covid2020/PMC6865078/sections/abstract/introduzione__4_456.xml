<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>La vaccinazione è un atto medico di fondamentale importanza e rappresenta uno tra gli interventi più efficaci e sicuri in Sanità Pubblica.</p>
  <p>L’introduzione dell’obbligo vaccinale con il Decreto Legge 73/2017 ha portato a un aumento delle coperture vaccinali (CV) con risultati incoraggianti ma non del tutto soddisfacenti.</p>
  <p>Lo studio si propone di evidenziare i dati ottenuti in cinque Regioni Italiane prese come riferimento (Lombardia, Veneto, Emilia-Romagna, Toscana, Puglia) circa il vaccino Esavalente e anti-MPR, relative a tutto l’anno 2018 nelle coorti di nati nel 2016 a 24 mesi.</p>
 </sec>
 <sec>
  <title>MATERIALI E METODI</title>
  <p>È stata condotta una revisione circa i dati intermedi e finali relativi le CV che ha permesso di analizzarne il trend con particolare riferimento al vaccino Esavalente e anti-MPR. L’analisi statistica condotta ha evidenziato le differenze rispetto ai dati dell’anno 2017, considerando sia i dati grezzi sia i dati aggiustati.</p>
 </sec>
 <sec>
  <title>RISULTATI</title>
  <p>Si evidenziano differenze dei valori delle CV tra le Regioni e anche all’interno della stessa Regione, con un incremento non omogeneo. In particolare, rispetto all’anno 2017: 
   <list list-type="bullet">
    <list-item>
     <p>le CV per Esavalente e anti-MPR in Lombardia raggiungono rispettivamente il 95.2% (+0.9%) e il 94.1% (+0.2%);</p>
    </list-item>
    <list-item>
     <p>il Veneto mostra un incremento compreso tra l’1.3% e l’1.8% per le vaccinazioni contenute nell’Esavalente, non superando tuttavia il 93.7%; l’anti-MPR raggiunge il 92.7% (+1.2%);</p>
    </list-item>
    <list-item>
     <p>la CV per l’Esavalente in Emilia-Romagna passa dal 94.7% al 95.7% (+1%); l’anti-MPR dal 91.1% al 93.5% (+2.4%);</p>
    </list-item>
    <list-item>
     <p>le CV per Esavalente e anti-MPR in Toscana passano rispettivamente dal 95.8% al 96.8% (+1%) e dal 93.5% al 95.32% (+1.8%);</p>
    </list-item>
    <list-item>
     <p>le CV per l’Esavalente in Puglia passano dal 94.4% al 95.2% (+0.8%); quelle per l’anti-MPR dal 91.1% al 94.2% (+3.1%); in tale regione si evidenzia l’aumento percentuale maggiore per la vaccinazione anti-MPR.</p>
    </list-item>
   </list>
  </p>
 </sec>
 <sec>
  <title>CONCLUSIONI</title>
  <p>Nonostante l’introduzione dell’obbligo vaccinale e il conseguente aumento delle CV, la Regione Toscana è la sola tra le cinque analizzate che raggiunge per entrambe le vaccinazioni i valori ottimali di CV (&gt; 95%).</p>
  <p>Anche all’interno delle stesse Regioni analizzate si riscontrano delle significative differenze delle CV raggiunte nelle singole province, evidenziando come la gestione dell’offerta sia ancora disomogenea.</p>
  <p>Consideriamo questo dato legato a diversi fattori che possono e devono essere corretti, quali il ritardo della conferma dell’obbligatorietà della vaccinazione, le difficoltà di organizzazione e gestione nell’erogazione dell’offerta da parte dei centri vaccinali, l’approvvigionamento degli strumenti necessari e l’allora assenza dell’anagrafe vaccinale nazionale operativa e completa.</p>
 </sec>
</abstract>
