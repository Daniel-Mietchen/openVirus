<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>
   <italic>Obiettivi</italic>: questo lavoro ha lo scopo di effettuare una revisione dei dati storici di infortuni da punture e tagli accidentali nel periodo gennaio 2015 - marzo 2018 nella clinica odontoiatrica di un grande ospedale milanese e contemporaneamente analizzare i dati provenienti da 132 questionari distribuiti a personale e studenti odontoiatri e igienisti dentali nel periodo dal giugno-settembre 2018 per individuare eventuali problematiche nel sistema di notifica degli infortuni di natura infettiva.
  </p>
 </sec>
 <sec>
  <title>MATERIALI</title>
  <p>I dati storici degli infortuni sono stati raccolti dal database del Servizio di Prevenzione e Protezione (SPP) dell’ospedale e dalla segreteria del Corso di Laurea in Odontoiatria e Protesi dentali. I questionari con 25 domande relative a infortuni e conoscenza delle procedure da seguire sono stati consegnati e ritirati personalmente.</p>
 </sec>
 <sec>
  <title>RISULTATI</title>
  <p>Da gennaio 2015 a marzo 2018 sono pervenute al SPP 19 notifiche di infortunio (rispettivamente 16 studenti e 3 dipendenti) avvenute durante la pratica chirurgica, uso/reincappucciamento dell’ago e operazioni di pulizia.</p>
  <p>Dai questionari è risultato che 46 persone su 132 intervistate nella attività lavorativa hanno subito un infortunio da punture e tagli accidentali, 25 solo nell’ultimo anno. Medici/Odontoiatri (1-4 anni di anzianità di servizio) risultano maggiormente soggetti agli infortuni, seguiti dagli Studenti in Odontoiatria. Gli infortuni con ago (19/46), al dito (42/46) e per movimento incontrollato del paziente (15) sono i più frequenti, particolarmente durante interventi di odontoiatria conservativa e chirurgici. 26/46 (56%) dichiarano di aver effettuato la notifica, mentre 20/46 (44%) ammettono di non averlo fatto, giustificando che “il paziente non era sieropositivo”, che non avevano tempo o che non conoscono la procedura aziendale. 124/132 rispondono di conoscere l’esistenza di procedure aziendali e 100/132 la procedura stessa. Tra gli infortunati 24/46 dichiarano di essere formati, 20 non formati e 2 non rispondono. Tra le non formate, 8 non hanno notificato l’infortunio. Tutti fanno uso di DPI.</p>
 </sec>
 <sec>
  <title>CONCLUSIONI</title>
  <p>Si evidenzia un importante fenomeno di sotto notifica, i dati del questionario relativi ad infortuni nell’ultimo anno (25/132) non concordano con quelli delle notifiche pervenute al SPP (19 in 3 anni).</p>
  <p>Secondo il questionario, gli infortuni si verificano principalmente nel personale odontoiatrico libero professionista che difficilmente partecipa ai corsi di formazione organizzati da SPP con frequenza regolare. Gli infortuni accadono con minor frequenza negli studenti per la supervisione dei tutors e per la recente formazione universitaria e del SSP prima dell’inizio dell’attività di tirocinio.</p>
 </sec>
</abstract>
