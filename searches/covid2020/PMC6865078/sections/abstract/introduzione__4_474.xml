<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Il modello organizzativo ligure del Dipartimento Interaziendale Regionale (DIAR) individuato dalle Leggi di riforma n.17/2016 e n.27/2016 è in avanzato stato di attuazione. Sussistono, tuttavia, delle opportunità di miglioramento del modello che sono rappresentate: i) dai processi che consentono l’integrazione tra un governo sovra-aziendale regionale e la struttura, e i meccanismi che rimangono in ambito aziendale (es. percorso di 
   <italic>budgeting</italic>); (ii) dalla valutazione dei costi e dell’efficienza dei percorsi che si sviluppano nelle Aziende ed il perseguimento del modello di centralizzazione “
   <italic>hub and spoke</italic>”. La presente analisi mira ad individuare e stimare i costi delle fasi di un percorso che si sviluppano parallelamente nelle diverse Aziende Liguri al fine di costituire un modello di 
   <italic>budgeting</italic> che non si limiti all’ambito aziendale.
  </p>
 </sec>
 <sec>
  <title>MATERIALI E METODI</title>
  <p>La stima dei costi ed il confronto tra i percorsi nei diversi 
   <italic>setting</italic> è stato applicato al percorso dell’impianto valvolare aortico transcatetere (TAVI), che ha un rilevante impatto in termini economici. Sono state identificate le procedure del percorso, è stata valorizzata la produzione di specialistica ambulatoriale e ospedaliera ed è stato individuato un coefficiente che correlasse la produzione e i costi. Infine, sono state valutate le tariffe di remunerazione previste per il percorso TAVI nelle diverse Aziende, considerando per il percorso pre-intervento tutte le Aziende erogatrici liguri [ASL1, ASL2, ASL3, ASL4, ASL5, EO Galliera e Ospedale Policlinico San Martino(POS)] e per la fase ospedaliera le due strutture 
   <italic>hub</italic> (POS e ICLAS).
  </p>
 </sec>
 <sec>
  <title>RISULTATI</title>
  <p>La differenza dei costi dei percorsi pre-ospedalieri nelle Aziende erogatrici liguri appare piuttosto modesta variando da circa € 2.000 per il POS a circa € 2.600 per la ASL5 (∆ = 29%). Il costo del percorso ospedaliero dal punto di vista del Servizio Sanitario Regionale stimato per le due aziende erogatrici (POS e ICLAS) differisce di € 5.605 (€ 40.280 vs € 34.675; ∆ = 16%). Complessivamente, considerando le fasi del percorso pre-intervento e ospedaliero la differenza del costo può raggiungere € 5.750 (+ 15,5%) nel caso in cui il percorso si sviluppi nell’E.O. Galliera/POS rispetto ad ASL3/ICLAS.</p>
 </sec>
 <sec>
  <title>CONCLUSIONI</title>
  <p>La differenza dei costi dei percorsi pre-ospedalieri ed ospedalieri nelle differenti Aziende erogatrici, che emerge dalla presente valutazione, mette in luce come sussistano degli ampi margini di efficientamento nell’organizzazione del sistema. Tale modello rappresenta il presupposto e l’obiettivo di una nuova visione di rendicontazione economica non più basata sulla valorizzazione della procedura, ma dell’attività, del percorso e dell’
   <italic>outcome</italic> di salute ottenuto.
  </p>
 </sec>
</abstract>
