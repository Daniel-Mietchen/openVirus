<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>In un momento storico come quello attuale, caratterizzato da un progresso scientifico particolarmente stimolante come quello della “rivoluzione omica”, tutti gli operatori sanitari devono essere in grado di coglierne le potenziali ricadute su diagnosi, controllo e trattamento delle malattie. Risulta, pertanto, necessario lavorare sulla costruzione di capacità di tutti i professionisti sanitari nonché identificare ed implementare strumenti di conoscenza efficace in ambito omico fruibile dai cittadini, in un’ottica di empowerment positivo degli stessi. Il presente progetto è finalizzato alla implementazione del “Piano nazionale per l’innovazione del sistema sanitario basato sulle scienze omiche” (2017) mediante la messa in atto di azioni mirate al raggiungimento di una migliore alfabetizzazione in campo genetico/omico, sia tra i professionisti sanitari sia tra i cittadini e le loro famiglie.</p>
 </sec>
 <sec>
  <title>MATERIALI E METODI</title>
  <p>Il presente progetto CCM 2018 prevede la realizzazione di due corsi FAD, uno per i professionisti medici e l’altro per i professionisti sanitari non medici. Inoltre, al fine di identificare ed implementare strumenti di conoscenza efficace fruibile dai cittadini, saranno sviluppate le seguenti attività: realizzazione di una revisione sistematica di letteratura su attitudini, conoscenze, e bisogni formativi dei cittadini nel settore delle scienze omiche; realizzazione di un web-screening delle iniziative attuate a livello nazionale ed europeo, su attività di literacy dei cittadini in ambito omico; realizzazione di due survey, una in collaborazione con GENISAP e l’altra con organizzazioni per i cittadini, al fine di valutare le reali conoscenze della popolazione italiana sulle principali tematiche legate alla genomica in Sanità.</p>
 </sec>
 <sec>
  <title>RISULTATI</title>
  <p>I risultati attesi del progetto sono: aumentare conoscenze e abilità, sull’uso appropriato delle scienze omiche, dei medici di prossimità; formare e informare i professionisti sanitari non medici; implementare la formazione di tutti i professionisti sanitari sia in senso curriculare sia con metodi innovativi quali i corsi di formazione a distanza; identificare le principali tematiche per le quali implementare le azioni di formazione ed informazione della popolazione nel settore delle scienze omiche e le modalità di svolgimento delle stesse.</p>
 </sec>
 <sec>
  <title>CONCLUSIONI</title>
  <p>In linea con quanto esplicitato nel nuovo Piano nazionale sulle scienze omiche, particolare attenzione deve essere data alla priorità di sviluppare una vera e propria literacy sia del personale del SSN sia della popolazione. Risulta fondamentale, inoltre, valutare l’attuale stato di informazioni sulla genomica all’interno della società, identificarne aree critiche e pianificare potenziali azioni future utili alla implementazione del processo di alfabetizzazione dei cittadini/pazienti.</p>
 </sec>
</abstract>
