<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Negli ambienti urbani l’attitudine al cammino degli individui è condizionata da diversi fattori. Fra questi, la percezione di sicurezza della strada, sia legata al traffico, sia alla paura del crimine, assume una particolare rilevanza condizionando le scelte degli utenti. Obiettivo del presente studio è quello di confrontare due strumenti di rilevazione nella loro capacità di misurare la sicurezza della strada.</p>
 </sec>
 <sec>
  <title>MATERIALI E METODI</title>
  <p>Ai fini del confronto la sicurezza è stata rilevata: 
   <list list-type="bullet">
    <list-item>
     <p>oggettivamente, mediante applicazione dell’ITC - Idoneità Territoriale al Cammino, uno strumento di audit finalizzato a valutare le caratteristiche delle strade in termini di percorribilità, sicurezza, gradevolezza e urbanità mediante la rilevazione di 12 indicatori;</p>
    </list-item>
    <list-item>
     <p>soggettivamente, tramite intervista dei residenti utilizzando la versione abbreviata della 
      <italic>Neighborhood Environment Walkability Scale</italic> (NEWS-A).
     </p>
    </list-item>
   </list>
  </p>
  <p>Lo studio è stato effettuato in 3 quartieri della città di Rieti. Le interviste hanno riguardato 84 soggetti (15-88 anni) e sono state effettuate nei principali luoghi di aggregazione del quartiere, tenendo conto delle diverse abitudini e stili di vita degli utenti.</p>
 </sec>
 <sec>
  <title>RISULTATI</title>
  <p>All’interno dell’ITC, sebbene l’indicatore relativo al traffico si sia attestato su livelli accettabili nei tre quartieri: 69 Regina Pacis, 79 Fassini, 91 Campoloniano rispetto alla scala adottata (0-100), la categoria Sicurezza della strada ha evidenziato i risultati peggiori, rispettivamente: 35,8; 25,3; 27,3. La mancanza di elementi di “Protezione dalla velocità dei veicoli” e l’illuminazione stradale inadeguata risultano essere i parametri più critici.</p>
  <p>Dall’applicazione del NEWS-A abbreviato risultano critici soprattutto la carenza di dispositivi di controllo del traffico, di cavalcavia e/o di sottopassaggi. Il questionario ha anche evidenziato una scarsa percezione di sicurezza nei confronti del crimine durante le ore notturne, soprattutto per la carente illuminazione.</p>
 </sec>
 <sec>
  <title>CONCLUSIONI</title>
  <p>I dati ottenuti con i due metodi sono risultati coerenti tra loro. Entrambi gli strumenti evidenziano una forte relazione tra il design dell’ambiente costruito e la sicurezza percepita dai residenti, sottolineando la necessità di migliorare alcuni parametri quali l’illuminazione della strada, la protezione dalla velocità veicolare e gli attraversamenti pedonali. Il questionario può essere ulteriormente semplificato ai fini di una più rapida ed efficace applicazione.</p>
 </sec>
</abstract>
