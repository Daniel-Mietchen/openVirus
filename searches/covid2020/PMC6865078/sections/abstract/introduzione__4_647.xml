<?xml version="1.0" encoding="UTF-8"?>
<abstract>
 <sec>
  <title>INTRODUZIONE</title>
  <p>Nell’ambito della definizione del Piano Integrato di Miglioramento dell’Organizzazione (PIMO) sancito dalle DGR n. 2989 del 2014 e n. 3652 del 2015, Regione Lombardia (RL) ha inteso integrare aspetti di qualità e sicurezza dell’assistenza sanitaria, supportare le strutture sanitarie con una valutazione di aderenza agli standard scelti e monitorare il miglioramento continuo della qualità e sicurezza. A tal riguardo, ASST SetteLaghi ha strutturato un Sistema di Gestione della Qualità (SGQ) aziendale impostato sull’integrazione degli ambiti descritti con gli standard di certificazione (UNI EN ISO 9001:2015).</p>
 </sec>
 <sec>
  <title>MATERIALI E METODI</title>
  <p>I criteri del SGQ aziendale sono stati sviluppati in modo integrato nel documento aziendale “PIMO-ASST SetteLaghi” utilizzando standard regionali del programma di autovalutazione, raccomandazioni ministeriali per la gestione del rischio clinico, standard di accreditamento, linee guida regionali in materia di PIMO e richieste dei clienti. È stato, inoltre, avviato il percorso di certificazione aziendale ai sensi della norma ISO9001:2015.</p>
 </sec>
 <sec>
  <title>RISULTATI</title>
  <p>L’organizzazione ha definito analisi del contesto e delle parti interessate: per ciascun fattore, è stato analizzato contesto interno ed esterno in considerazione degli stakeholders coinvolti e dell’impatto che tali fattori possono avere sui processi; la valutazione è stata condotta con modalità descrittiva e con applicazione di codici colore su quattro livelli. Sono stati mappati i processi aziendali sulla base degli ambiti del PIMO indicati da RL, applicando agli stessi anche la profilazione rischi/opportunità. I rischi sono stati stratificati in strategici organizzativi, operativi e reputazionali/legali e categorizzati applicando la matrice PxD, secondo scale validate. Gli esiti dell’analisi del contesto sono stati messi in relazione con quelli della valutazione del rischio per determinare il rischio residuo. L’organizzazione ha, quindi, strutturato dei piani di miglioramento (PdM) identificati in base all’individuazione di ambiti con fattori con impatto a rischio elevato nell’analisi del contesto aziendale, aree ad alto rischio individuate nell’analisi dei rischi ed attivazione di nuovi progetti aziendali. I PdM sono stati impostati prevedendo responsabilità, risorse necessarie, criteri di misurazione, tempi di raggiungimento, monitoraggio tramite indicatori. Lo stato di avanzamento per il raggiungimento degli obiettivi viene rivalutato periodicamente e rappresenta elemento di ingresso del Riesame annuale della Direzione strategica.</p>
 </sec>
 <sec>
  <title>CONCLUSIONI</title>
  <p>Applicare un approccio integrato nella progettazione di un SGQ consente di collegare diversi aspetti della gestione della qualità, aiuta a stabilire priorità nei progetti di miglioramento ed a valutare i miglioramenti raggiunti. Lo sviluppo di questo approccio attraverso il Piano aziendale della qualità consente di dare evidenza di coinvolgimento e consapevolezza della Leadership nonché una pianificazione coerente del monitoraggio degli obiettivi.</p>
 </sec>
</abstract>
